# 6. Pathianin Isaaka a ngaihsak #

![OBS Image](https://cdn.door43.org/obs/jpg/360px/obs-en-06-01.jpg)

Abrahama chu a lo upa ta hle a, a fapa Isaaka pawh puitling a rawn ni ta a. Tin, Abrahaman a chhiahhlawhte zînga pakhat chu a fapa Isaaka nupui tur rawn hawn sak turin a laichînte awmna lamah a kal tir ta a.

![OBS Image](https://cdn.door43.org/obs/jpg/360px/obs-en-06-02.jpg)

Abrahama laichînte awmna lam pana zinkawng thui tak a zawh hnu chuan, Pathianin chhiahhlawh chu Rebeki hnênah a hruai thleng ta a. Rebeki chu Abrahama unaupa tunu a ni.

![OBS Image](https://cdn.door43.org/obs/jpg/360px/obs-en-06-03.jpg)

Rebeki chuan a chhûngte kalsan chu rem a ti a, Isaaka chenna in lamah chhiahhlawh nen chuan an haw ta a. A thlen veleh Isaaka chuan nupui atan a nei tâ a.

![OBS Image](https://cdn.door43.org/obs/jpg/360px/obs-en-06-04.jpg)

Hun rei tak hnuah chuan, Abrahama a thi ta a, a hnena Pathian in thuthlung ngeia thu a tiam zawng zawng chu Isaaka hnena hlan chhawn a lo ni ta a. Pathianin Abrahaman chithlah chhiarsen loh a neih tur thu a lo tiam tawh a, nimahsela, Rebekin fa a nei thei lova.

![OBS Image](https://cdn.door43.org/obs/jpg/360px/obs-en-06-05.jpg)

Isaaka chuan Rebeki tan a ṭawngṭaisak a, tichuan, Pathianin phir a pai a remti ta a. Naute pahnihte chu Rebeki pum chhûnga an la awm lai in an insual a, Rebeki chuan Pathian hnenah thil awmzia a zawt a.

![OBS Image](https://cdn.door43.org/obs/jpg/360px/obs-en-06-06.jpg)

Pathianin Rebeki hnenah, “I pumchhunga fapa phirte atangin hnam chihnih an la rawn chhuak dawn a ni. An innghirngho ang a, a upa zawk chuan a naupang zawk rawng a la bawl ang,” a ti a.

![OBS Image](https://cdn.door43.org/obs/jpg/360px/obs-en-06-07.jpg)

Rebekin nau a hrin chuan, a upa zawk chu a sena sen thur, hmul thupin a lo chhuak a, a hmingah Esauva an sa a. Tin, a naupang zawk chu a u Esauva keartui chelh reng chungin a rawn chhuak a, tichuan, a hmingah Jakoba an sa a.

_Bible thu lakchhuahna: Genesis 24:1-25:26_

