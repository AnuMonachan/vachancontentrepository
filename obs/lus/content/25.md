# 25. Setanan Isua A Thlem #

![OBS Image](https://cdn.door43.org/obs/jpg/360px/obs-en-25-01.jpg)

Isua baptis a nih zawh veleh, Thlarau Thianghlim chuan thlalêrah a hruai ta nghala, chutah chuan ni sawmli leh zan sawmli chaw a nghei a. Tin, Setana chu Isua hnênah a lo kal a, sual turin a thlem a.

![OBS Image](https://cdn.door43.org/obs/jpg/360px/obs-en-25-02.jpg)

Setana chuan Isua hnênah, “Pathian fapa i nih chuan, heng lungte hi chhangah chantir rawh, tichuan i ei thei dawn nia,” tiin a thlem a.

![OBS Image](https://cdn.door43.org/obs/jpg/360px/obs-en-25-03.jpg)

Isuan, “Pathian thuin a ziak ang in ‘mihringten an nunna tûrin chhang ringawt an mamawh lova, Pathian kaa thu tin chhuak an mamawh a ni,” tiin a chhang a.

![OBS Image](https://cdn.door43.org/obs/jpg/360px/obs-en-25-04.jpg)

Tin, Setana chuan Isua chu Biakin chhip zumah a hruai a, a hnênah, “Pathian fapa i nih chuan, tla thla rawh, ‘Pathian chuan nangmah chawi tûr che in a vântirhkohte thu a pe ang a, tichuan, i ke in lung i chhuih dawn lo nia,’ tih ziak ang khan,” a ti a.

![OBS Image](https://cdn.door43.org/obs/jpg/360px/obs-en-25-05.jpg)

Nimahsela, Isuan Pathian thu hmangin Setana chu a chhang a. Isuan, “Pathian thu ah chuan, Pathianin, ‘I Pathian fiah suh,’ tiin a mite thu a pe a ni,” a ti a.

![OBS Image](https://cdn.door43.org/obs/jpg/360px/obs-en-25-06.jpg)

Tin, Setanan Isua chu khawvel lalram zawng zawng leh an ropuinate a entîr a, a hnênah, “Bawkkhupin chibai mi bûk la, heng zawng zawng hi ka pe dawn che a nia,” a ti a.

![OBS Image](https://cdn.door43.org/obs/jpg/360px/obs-en-25-07.jpg)

Isuan a chhang a, “Setan, kalbo daih rawh! Pathian thu ah chuan, “I Pathian chauh chibai bûk la, ama rawng chauh bawl rawh,” tiin a mite thu a pe a ni,” a ti a.

![OBS Image](https://cdn.door43.org/obs/jpg/360px/obs-en-25-08.jpg)

Isua chu Setana thlemnaah a tlu ta lova, tichuan, Setanan a kalsan ta a. Tin, Vântirkohte an rawn kal a, Isua rawng an rawn bawlsak ta a.

_Bible thu lakchhuahna: Matthaia 4:1-11; Marka 1:12-13; Luka 4:1-13_

