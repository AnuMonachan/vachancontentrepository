# 29. Ngaidam Ve Duh Lo Chhiahhlawh Tehkhin Thu #

![OBS Image](https://cdn.door43.org/obs/jpg/360px/obs-en-29-01.jpg)

Ni khat chu, Peteran Isua hnênah, “Lalpa, ka unauvin vawi engzat nge ka chungah thil tisual sela ka ngaihdam tur? Vawi sarih thlengin em ni ang?”a ti a. Isuan a hnênah, “’Vawi sarih thlengin ka ti lo va che, ‘Vawi sarih hmun sawmsarih thlengin ka ti zawk che a ni!’” a ti a. He thu a sawi hian, Isuan kan ngaidam zêl tur a ni a tihna a ni. Tin, Isuan he tehkhin thu hi a sawi ta a.

![OBS Image](https://cdn.door43.org/obs/jpg/360px/obs-en-29-02.jpg)

Isuan, “Pathian râm chu lalber tu emaw a bawihte hnêna sum chungchang tihfel tum nen in ang ani. A chhiahhlawh zinga pakhat chuan kum 200,000 hlawh hu tangka sum a pu hnenah chuan a ba a.”

![OBS Image](https://cdn.door43.org/obs/jpg/360px/obs-en-29-03.jpg)

“Bawih chuan a leibat chu a rulh theih loh avangin, lal chuan, ‘Amah leh a chhungte a hi a leiba rulhnan sal angin zuar rawh u,’ a ti a.”

![OBS Image](https://cdn.door43.org/obs/jpg/360px/obs-en-29-04.jpg)

“Bawih chu lal hmaah chuan a bawkkhup a, a hnênah, “Khawngaihtakin ka chungah zahngai rih la, ka bat che kha a vaiin ka pe vek ang che,” a ti a. Lal chuan bawih chu a khawngaih ta a, tichuan, a bat chu a ngaidam a, a kaltir ta a.”

![OBS Image](https://cdn.door43.org/obs/jpg/360px/obs-en-29-05.jpg)

“Nimahsela, lal hnên ata a kal chhuah hnu chuan, a bawihpui pakhat a sum thla li hlawh hu sum batu a va hmu a. A bawihpui chu a man a, ‘I bat kha mi pe rawh,’ a ti a.”

![OBS Image](https://cdn.door43.org/obs/jpg/360px/obs-en-29-06.jpg)

“A bawihpui chu a bawkkhup a, a hnenah ‘Khawngaihtakin ka chungah zahngai la, ka bat che kha a zain ka pe vek ang che,’ a ti a. Nimahsela, chutichung pawh chuan, a bawihpui chu a ba a tlak hma loh zawng tânin ah a va khung ta a.”

![OBS Image](https://cdn.door43.org/obs/jpg/360px/obs-en-29-07.jpg)

“Bawih dangte chuan thil thleng chu an hmuhin, an mangang ta êm êm a. Lal hnênah chuan an va kal a, engkim an va hrilh a.”

![OBS Image](https://cdn.door43.org/obs/jpg/360px/obs-en-29-08.jpg)

“Lal chuan bawih chu a kova, a hnênah, ‘Nang bawih sual, mi dil chiam avang khan i bat zawng zawng kha ka ngaidam che a. Chutiang bawk chuan ti ve tur I ni asin,’ a ti a. Lal chu a thinûr ta êm êm a, tichuan, bawih sual chu a bat zawng zawng a tlak hma loh zawng tânin ah a va khung ta a.”

![OBS Image](https://cdn.door43.org/obs/jpg/360px/obs-en-29-09.jpg)

Tin, Isuan, “In thinlunga in unaute in ngaihdam loh chuan hetiang hian ka Pa Vâna miin in chunga a tih dan tûr chu a ni,” a ti a.

_Bible thu lakchhuahna: Matthaia 18:21-3_

