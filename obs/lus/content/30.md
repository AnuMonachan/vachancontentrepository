# 30. Isuan Mipui Sangnga A Hrai #

![OBS Image](https://cdn.door43.org/obs/jpg/360px/obs-en-30-01.jpg)

Isuan a zirtirte chu mite hnêna thu hril leh zirtir tûrin thingtlang khaw hrang hrangah a tirchhuak ta a. Isua hnên an rawn thlen leh chuan, a hnênah an thiltihte an hrilh a. Tin, Isuan anni chu dil ral lehlama hmun fianrial ah hûn rei lo te chawl hahdam tûra kalpui atân a sawm a. Tichuan, lawngah an chuang a, dil ral lehlamah chuan an kal ta a.

![OBS Image](https://cdn.door43.org/obs/jpg/360px/obs-en-30-02.jpg)

Nimahsela, Isua leh a zirtîrte lawnga an chhuak lai lo hmutu mi tam tak an awm a. Chung mite chuan anni chu râl lehlama lo lehkhalh turin dil kam hrulah chuan an lo tlan a. Tichuan, Isua leh a zirtîrte an va thlen chuan, mi tam tak anmahni nghaktu an lo awm reng tawh a.

![OBS Image](https://cdn.door43.org/obs/jpg/360px/obs-en-30-03.jpg)

Mipui chu, nunau chhiar tel lohvin, 5,000 chuang lai an ni a. Isuan mipuite chu a lainat ta êm êm a. Vêngtu nei lo berâm angin a hmu a. Tichuan, anmahni chu a zirtir a, an zinga damlo te a tidam ta a.

![OBS Image](https://cdn.door43.org/obs/jpg/360px/obs-en-30-04.jpg)

Tlai lam a nih chuan, zirtîrten Isua hnênah, “Khua a lo tlai ta a, kan hnaihah khua a awm si lo. Ei tûr eng emaw tal an va hmuh theihnan mipuite hi kal tîr ta che,” an ti a.

![OBS Image](https://cdn.door43.org/obs/jpg/360px/obs-en-30-05.jpg)

Nimahsela, Isuan zirtîrte hnênah, “Nangnin ei tur pe ta che u,” a ti a. Anni chuan, “Engtinnge chu chu kan tih theih ang? Chhangpêr panga leh sangha te pahnih chauh kan nei a ni,” an ti a.

![OBS Image](https://cdn.door43.org/obs/jpg/360px/obs-en-30-06.jpg)

Isuan a zirtîrte hnênah mipuite chu, sawmnga rual ṭheuh zelin hlobet chunga ṭhuttir tûrin a hrilh a.

![OBS Image](https://cdn.door43.org/obs/jpg/360px/obs-en-30-07.jpg)

Tin, Isuan chhangper panga leh sangha pahnih chu a la a, van lam enin Pathian hnênah ei tûr avang chuan lawmthu a sawi a.

![OBS Image](https://cdn.door43.org/obs/jpg/360px/obs-en-30-08.jpg)

Tin, Isuan chhang leh sangha chu a phel a. A phelte chu a zirtîrte pein mipuite hnênah a semtîr ta a. Zirtirte chuan an sem zel a, sem zawh tih a awm ta lova. An vaiin an ei a, an puarin an tlai ta a.

![OBS Image](https://cdn.door43.org/obs/jpg/360px/obs-en-30-09.jpg)

Chumi zawh chuan, zirtîrten an ei bang nawite chu an rût a, an ruhkhawm chuan bawmrang sawm leh pahnih a la tikhat zo va! Chung zawng zawng chu chhangper panga leh sangha pahnih aṭanga rawn awm anni.

_Bible thu lakchhuahna: Matthaia 14:13-21; Marka 6:31-44; Luka 9:10-17; Johana 6:5-15_

