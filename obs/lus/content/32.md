# 32. Isuan Ramhuai Man Leh Dam Lo Hmeichhia A Tidam #

![OBS Image](https://cdn.door43.org/obs/jpg/360px/obs-en-32-01.jpg)

Ni khat chu, Isua leh a zirtirte chu dil ram lehlam a Gerasin mite awmna bial lamah lawngin an kal a.

![OBS Image](https://cdn.door43.org/obs/jpg/360px/obs-en-32-02.jpg)

Dil ral lehlam an thlen chuan ramhuai man mi pakhat hi Isua lam panin a rawn tlan a.

![OBS Image](https://cdn.door43.org/obs/jpg/360px/obs-en-32-03.jpg)

Chu pa chu a chak em avangin tuman an thunun thei lo va. Mipuiin khaidiata a kut leh a kete an thlun pawhin a tichat zel a.

![OBS Image](https://cdn.door43.org/obs/jpg/360px/obs-en-32-04.jpg)

Chupa chu chung lai hmuna thlanah te chuan a awm a. A chhun a zanin a au a au ṭhin a. Puan reng reng sin lovin a awm a, lungte pawhin a inzai fo ṭhin.

![OBS Image](https://cdn.door43.org/obs/jpg/360px/obs-en-32-05.jpg)

Isua hnen a lo thlenin a hmaah a bawkkhup a. Isuan ramhuai hnênah chuan, “He mi kawchhung ata hi lo chhuak rawh!” a ti a.

![OBS Image](https://cdn.door43.org/obs/jpg/360px/obs-en-32-06.jpg)

Ramhuai mana chu aw ring takin a auva, “Isu, Pathian chungnungbera Fapa, kei leh nang engnge kan inzawlna awm? Min nghaisa lul suh ang che,” a ti a. Tin, Isuan ramhuai hnênah, “I hming engnge ni?” a ti a. Anin a hnênah, “Ka hming chu Nuaia a ni, tam tak kan ni si a,” a ti a. (‘Nuai’ hi Rom sipai pawl pakhat, sipai sang engemaw zat awmna a ni).

![OBS Image](https://cdn.door43.org/obs/jpg/360px/obs-en-32-07.jpg)

Ramhuaite chuan Isua hnenah, “He ram ata hi min hnawkchhuak lul suh ang che,” tiin an ngên a. Chulai hmuna tlang pangah chuan vawk rual tam tak an lo tla a. Tichuan, ramhuaite chuan Isua hnênah, “Vawk kawchhungahte sawn min luhtir zawk rawh!” tiin an ngen a. Isuan, “Kal rawh u!” a ti a.

![OBS Image](https://cdn.door43.org/obs/jpg/360px/obs-en-32-08.jpg)

Ramhuaite chu an chhuak a, vawk kawchhungahte chuan an lut ta a. Vawk rual chu khamah an tlan chhuk chiam a, dilah an tlan lût a. Vawk rual chu sanghnih lai an ni.

![OBS Image](https://cdn.door43.org/obs/jpg/360px/obs-en-32-09.jpg)

Vawk vulhtute chuan thil thleng an han hmuh chuan, khuaah tlan lûtin mitin hnênah Isua thiltih an hmuh chu an sawi a. Khuaa mipuite chu an rawn kal a, tun hmaa ramhuaiin mana kha an va hmu a. Rilru pangngai pua thu in an rawn hmu a, puan a lo sin a, mi pangngai angin a lo awm a.

![OBS Image](https://cdn.door43.org/obs/jpg/360px/obs-en-32-10.jpg)

Mite chuan an hlau ta a, Isua chu an ram ata chhuak tûrin an ngen a. Tichuan, Isua chu lawngah a chuang a, kal tûrin a inbuatsaih ta a. A hmaa ramhuaiin a mana khan Isua hnêna awm reng a ngên a.

![OBS Image](https://cdn.door43.org/obs/jpg/360px/obs-en-32-11.jpg)

Nimahsela, Isuan a hnênah, “Ni love, i inah haw la, Pathianin i tâna thil a tihsak zawng zawng che leh a khawngaihzia che hi i ṭhiante leh i chhungte va hrilh rawh,” a ti a.

![OBS Image](https://cdn.door43.org/obs/jpg/360px/obs-en-32-12.jpg)

Tichuan, a kal a, Isuan thil a tihsak dante chu mitin a hrilh ta a. Mi tupawh a chanchin lo hre tute chu mak tihnain an khat a.

![OBS Image](https://cdn.door43.org/obs/jpg/360px/obs-en-32-13.jpg)

Isua chu dil ral lehlamah a kîr leh ta a. Chuta a thlen chuan, mipui tam tak a hnênah an lo kalkhawm a, amah chu an nêk huai huai a. Mipui zingah chuan hmeichhe pakhat kum sawm leh kum hnih thi pûta dam lo hi a awm a. A sum zawng zawng te chu Daktawr tam tak te hnenah amah an tihdamna atan a pe fai vek tawh a, nimahsela, a natna chu a zual zawk mah a.

![OBS Image](https://cdn.door43.org/obs/jpg/360px/obs-en-32-14.jpg)

Chumi chuan Isuan dam lo tam tak a tihdam tawh thute chu a lo hria a, “A puan chauh pawh dek thei ila, tihdamin ka awm ve ngei ang,” tiin a ngaihtuah a. Isua hnungah chuan a va kal a, a puan chu a va dek ta a. A deh veleh a thiput chu a lo reh ta nghal a.

![OBS Image](https://cdn.door43.org/obs/jpg/360px/obs-en-32-15.jpg)

Isuan a chhung ata thiltihtheihna a chhuak tih a lo hre nghal a. Tichuan a hawi vel a, “Tunge mi dek kha?” a ti a. Zirtirte chuan, “Mipui i vêlah awmin an nêk huai huai che a, ‘Tunge mi dek’ engtiziaa ti nge i nih?” an ti a.

![OBS Image](https://cdn.door43.org/obs/jpg/360px/obs-en-32-16.jpg)

Hmeichhia chu Isua hmaah hlau leh khûr chungin a bawkkhup a. Tin, a thiltih leh tihdama a awm tak thu chu a hrilh ta a. Isuan a hnênah, “I rinna hi i dampui a ni e. Thlamuang takin kal ang che,” a ti a.

_Bible thu lakchhuahna: Matthaia 8:28-34; 9:20-22; Marka 5:1-20; 5:24b-34; Luka 8:26-39; 8:42b-48_

