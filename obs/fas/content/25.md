# ۲۵. شیطان عیسی را وسوسه میکند

![OBS Image](https://cdn.door43.org/obs/jpg/360px/obs-en-25-01.jpg)

پس از تعمید عیسی، روح خدا بی درنگ او را به بیابان برد، جایی که او به مدت چهل شبانه روز، روزه گرفت. آنگاه، شیطان به نزد عیسی آمد و او را وسوسه کرد تا به گناه بیندازد.

![OBS Image](https://cdn.door43.org/obs/jpg/360px/obs-en-25-02.jpg)

شیطان عیسی را وسوسه کرد و گفت، “اگر تو پسر خدا هستی، به این سنگ ها بگو که نان بشوند تا بتوانی بخوری!”

![OBS Image](https://cdn.door43.org/obs/jpg/360px/obs-en-25-03.jpg)

عیسی پاسخ داد: «در کلام خدا نوشته شده است، “انسان برای زنده ماندن فقط احتیاج به نان ندارد بلکه به هر کلمه ای که از دهان خدا صادر می شود!”»

![OBS Image](https://cdn.door43.org/obs/jpg/360px/obs-en-25-04.jpg)

سپس شیطان او را بر بالاترین نقطۀ پرستشگاه خدا برد و گفت: «خود را از اینجا به پایین بینداز و ثابت کن که فرزند خدا هستی چون کتاب آسمانی می فرماید، “خدا فرشتگان خود را خواهد فرستاد تا تو را حمل کنند، مبادا پایت را به سنگی بزنی.”»

![OBS Image](https://cdn.door43.org/obs/jpg/360px/obs-en-25-05.jpg)

امّا عیسی با نقل قول از کلام مقدّس خدا به شیطان پاسخ داد. او فرمود: «در کلام خدا، او به قوم خویش دستور فرموده است که، “خداوند خدای خود را آزمایش نکن.”»

![OBS Image](https://cdn.door43.org/obs/jpg/360px/obs-en-25-06.jpg)

سپس شیطان او را به قلّۀ کوه بسیار بلندی برد و تمام ممالک جهان و شکوه و جلال آنها را به او نشان داد و گفت، “اگر زانو بزنی و مرا سجده کنی، همۀ اینها را به تو می بخشم.”

![OBS Image](https://cdn.door43.org/obs/jpg/360px/obs-en-25-07.jpg)

عیسی پاسخ داد: «از من دور شو ای شیطان! در کلام خدا، او به قوم خویش امر فرموده است که، “فقط خداوند خدای خود را پرستش کن و تنها او را خدمت نما.”»

![OBS Image](https://cdn.door43.org/obs/jpg/360px/obs-en-25-08.jpg)

عیسی به دام وسوسه های شیطان گرفتار نشد، پس شیطان او را ترک کرد و فرشتگان آمدند و عیسی را خدمت نمودند.انجیل متّی، ١:٤-١١؛ انجیل مرقس، ١٢:١-١٣؛ انجیل لوقا، ١:٤-١٣

_داستانی برگرفته از کتاب مقدّس:_