# ۲۵. شیطان عیسی را وسوسه می‌کند

![OBS Image](https://cdn.door43.org/obs/jpg/360px/obs-en-25-01.jpg)

پس از تعمید عیسی، روح خدا بی‌درنگ او را به بیابان برد. جایی که او به مدت چهل شبانه ‌روز، روزه گرفت. آنگاه شیطان نزد عیسی آمده، او را وسوسه کرد تا مرتکب گناه شود.

![OBS Image](https://cdn.door43.org/obs/jpg/360px/obs-en-25-02.jpg)

شیطان عیسی را وسوسه کرد و گفت: «اگر تو پسر خدا هستی، به این سنگ‌ها بگو که نان شوند تا بتوانی بخوری!»

![OBS Image](https://cdn.door43.org/obs/jpg/360px/obs-en-25-03.jpg)

عیسی پاسخ داد: در کلام خدا نوشته شده است «انسان برای زنده ماندن تنها نیاز به نان ندارد، بلکه به هر کلمه‌ای که از دهان خدا بیرون آید!»

![OBS Image](https://cdn.door43.org/obs/jpg/360px/obs-en-25-04.jpg)

سپس شیطان او را بر بالاترین جای معبد برد و گفت: «اگر تو پسر خدا هستی، خود را از اینجا به پایین بیانداز؛ چون کتاب مقدس می‌فرماید: «خدا به فرشتگان خود دستور خواهد داد تا تو را حمل کنند، مبادا پایت را به سنگی بزنی.»

![OBS Image](https://cdn.door43.org/obs/jpg/360px/obs-en-25-05.jpg)

اما عیسی به آنچه شیطان گفته بود عمل نکرد و پاسخ داد: خدا در کلامش به قوم خویش دستور داده است: «خداوند خدای خود را آزمایش نکن.»

![OBS Image](https://cdn.door43.org/obs/jpg/360px/obs-en-25-06.jpg)

سپس شیطان او را به قله کوه بلندی برد و تمام کشورهای جهان و قدرت و ثروت آنها را به او نشان داد و گفت: «اگر زانو بزنی و مرا نیایش کنی، همه اینها را به تو می‌بخشم. »

![OBS Image](https://cdn.door43.org/obs/jpg/360px/obs-en-25-07.jpg)

عیسی پاسخ داد: از من دور شو ای شیطان! در کلام خدا، او به قوم خویش فرمان داده است که:
«فقط خداوند خدای خود را پرستش کن و تنها او را خدمت نما.»

![OBS Image](https://cdn.door43.org/obs/jpg/360px/obs-en-25-08.jpg)

عیسی به دام وسوسه‌های شیطان گرفتار نشد. پس شیطان او را ترک کرد و فرشتگان آمده عیسی را خدمت نمودند.

_داستانی برگرفته از کتاب مقدس: (کتاب انجیل متی باب ۴ آیه ۱ تا ۱۱، کتاب انجیل مرقس باب ۱ آیه ۱۲ و ۱۳، کتاب انجیل لوقا باب ۴ آیه ۱ تا ۱۳)_
