# ۲۸. جوان ثروتمند

![OBS Image](https://cdn.door43.org/obs/jpg/360px/obs-en-28-01.jpg)

روزی یکی از سران ثروتمند به نزد عیسی آمد و از او پرسید، “استاد نیکو، چه باید بکنم تا حیات جاودانی را به دست آورم؟ عیسی به او گفت،”چرا مرا نیکو می نامی؟ حال آنکه، غیر از خدا کسی نیکو نیست. اگر می خواهی حیات جاودان داشته باشی، احکام خدا را نگاه دار."

![OBS Image](https://cdn.door43.org/obs/jpg/360px/obs-en-28-02.jpg)

او پرسید، “کدامیک از احکام را باید اطاعت کنم؟” عیسی پاسخ داد، “قتل نکن، زنا نکن، دزدی نکن، دروغ نگو، به پدر و مادرت احترام بگذار و دیگران را مانند خودت دوست داشته باش.”

![OBS Image](https://cdn.door43.org/obs/jpg/360px/obs-en-28-03.jpg)

ولی مرد جوان گفت، “من همیشه تمام آن احکام را نگاه داشته ام، حال دیگر چه باید بکنم تا آمرزش را بیابم؟” عیسی با محبت نگاهی به او انداخت.

![OBS Image](https://cdn.door43.org/obs/jpg/360px/obs-en-28-04.jpg)

عیسی جواب داد، “اگر می خواهی این راه را به کمال برسانی، برو و هرچه داری بفروش و پولش را به فقرا بده تا گنج تو در آسمان باشد نه بر زمین! آنگاه بیا و مرا پیروی کن!”

![OBS Image](https://cdn.door43.org/obs/jpg/360px/obs-en-28-05.jpg)

وقتی آن مرد جوان حرف عیسی را شنید، بسیار اندوهگین شد زیرا ثروتمند بود و نمی خواست دارایی و اموالش را ازدست بدهد. او روی خود را برگرداند و از نزد عیسی رفت.

![OBS Image](https://cdn.door43.org/obs/jpg/360px/obs-en-28-06.jpg)

سپس عیسی به شاگردانش گفت، “این را بدانید که ورود یک ثروتمند به ملکوت خدا بسیار مشکل است. باز هم می گویم، گذشتن شتر از سوراخ سوزن آسانتر است از وارد شدن یک ثروتمند به ملکوت خدا!”

![OBS Image](https://cdn.door43.org/obs/jpg/360px/obs-en-28-07.jpg)

شاگردان از شنیدن این سخن عیسی متعجّب شدند و پرسیدند، “پس چه کسی می تواند نجات پیدا کند؟”

![OBS Image](https://cdn.door43.org/obs/jpg/360px/obs-en-28-08.jpg)

عیسی نگاهی به شاگردان انداخت و گفت، “ازنظر انسان این کار غیرممکن است ولی نزد خدا همه چیز ممکن است.”

![OBS Image](https://cdn.door43.org/obs/jpg/360px/obs-en-28-09.jpg)

پطرس به عیسی گفت، “ما از همۀ چیز خود دست کشیده ایم تا به دنبال شما بیاییم، حال چه سودی عاید ما می شود؟”

![OBS Image](https://cdn.door43.org/obs/jpg/360px/obs-en-28-10.jpg)

عیسی جواب داد، “هرکه به خاطر من از برادر و خواهر، پدر و مادر و فرزند، خانه و زمین چشم بپوشد، صد مرتبه بیشتر خواهد یافت و زندگی جاوید را به دست خواهد آورد. ولی بسیاری که اوّل هستند، آخر خواهند شد و بسیاری که آخرند، اوّل خواهند گشت.”انجیل متّی، ١٦:١٩-٣٠ ؛ انجیل مرقس، ١٧:١٠-٣١ ؛ انجیل لوقا، ١٨:١٨-٣٠

_داستانی برگرفته از کتاب مقدّس:_