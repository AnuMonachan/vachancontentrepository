# ۴۴. شفای مرد گدا توسط پترس و یوحنا

![OBS Image](https://cdn.door43.org/obs/jpg/360px/obs-en-44-01.jpg)

روزی پترس و یوحنا به سمت پرستشگاه می‌رفتند. در کنار دروازه، مرد فلجی را دیدند که  گدایی می‎کرد.

![OBS Image](https://cdn.door43.org/obs/jpg/360px/obs-en-44-02.jpg)

پترس به آن مرد فلج نگاه کرد و گفت: «من هیچ پولی ندارم که به تو بدهم. اما آنچه دارم، به تو می‌دهم. در نام عیسی، برخیز و راه برو!»

![OBS Image](https://cdn.door43.org/obs/jpg/360px/obs-en-44-03.jpg)

خدا همان لحظه آن مرد را شفا داد و او شروع به راه رفتن کرد و در اطراف آنها خوشحالی می‎کرد و خدا را می‎پرستید. مردمی که در حیاط پرستشگاه بودند، شگفت‌زده شدند.

![OBS Image](https://cdn.door43.org/obs/jpg/360px/obs-en-44-04.jpg)

جمعیت زیادی به سرعت جمع شدند تا آن مردی را که شفا یافته بود ببینند. پترس به آن جماعت گفت: «از دیدن شفای این مرد متعجب نباشید. ما این مرد را به قدرت یا به دلیل دینداری خود شفا نداده‌ایم. بلکه این قدرت عیسی است که او را شفا داده، زیرا ما به او ایمان داریم.»

![OBS Image](https://cdn.door43.org/obs/jpg/360px/obs-en-44-05.jpg)

«شما کسانی هستید که از فرماندار رومی خواستید که عیسی را بکشد. شما آنکه به همه جان می‎بخشد را کشتید، اما خدا او را از مردگان زنده کرد. اگرچه شما نمی‌دانستید چکار دارید می‌کنید، اما پیشگویی انبیا را عملی ساختید که گفته بودند مسیح باید عذاب بکشد و بمیرد. خدا خواست که اینطور بشود. پس توبه کنید و به سوی خدا بازگردید تا او گناهانتان را پاک سازد.»

![OBS Image](https://cdn.door43.org/obs/jpg/360px/obs-en-44-06.jpg)

وقتی رهبران پرستشگاه سخنان پترس و یوحنا را شنیدند بسیار خشمگین شدند. پس آنها را دستگیر کرده و به زندان انداختند. اما بسیاری از آنها که پیغام پترس را شنیدند، ایمان آوردند و تعداد ایمانداران به ۵۰۰۰ نفر رسید.

![OBS Image](https://cdn.door43.org/obs/jpg/360px/obs-en-44-07.jpg)

روز بعد، سران یهود، پترس و یوحنا را به همراه مرد فلج را به حضور کاهن اعظم و رهبران مذهبی آوردند. آنها از پترس و یوحنا پرسیدند: «با چه قدرتی این مرد فلج را شفا دادید؟»

![OBS Image](https://cdn.door43.org/obs/jpg/360px/obs-en-44-08.jpg)

پترس پاسخ داد: «این مرد که روبروی شما ایستاده به قدرت عیسی مسیح شفا یافته است. شما عیسی را به صلیب کشیدید، اما خدا او را دوباره زنده کرد! شما او را رد کردید، اما راه نجات دیگری وجود ندارد، جز به قدرت عیسی!»

![OBS Image](https://cdn.door43.org/obs/jpg/360px/obs-en-44-09.jpg)

رهبران مذهبی از شجاعت پترس و یوحنا متعجب شدند، زیرا که آنها اشخاصی بی‌سواد و معمولی بودند. آنگاه به یاد آوردند که این مردان با عیسی بودند. پس به آنها گفتند: «اگر باز هم در مورد عیسی با مردم سخن بگویید شما را به شدت تنبیه خواهیم کرد.» آنها بعد از اینکه پترس و یوحنا را تهدید کردند، آزادشان کردند.

_داستانی برگرفته از کتاب مقدس:_

_کتاب اعمال رسولان فصل ۳ و فصل ۴ تا آیه ۲۲_
