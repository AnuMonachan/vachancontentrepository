# ۲۹. داستان خدمتکار بیرحم

![OBS Image](https://cdn.door43.org/obs/jpg/360px/obs-en-29-01.jpg)

روزی پطرس از عیسی پرسید، “استاد، برادری را که به من بدی می کند، چند مرتبه باید ببخشم؟ آیا تا هفت بار؟” عیسی گفت، “نه هفت بار، بلکه هفتاد تا هفت بار!” بدین وسیله عیسی می خواست بگوید که ما همیشه باید ببخشیم. سپس عیسی این داستان را بیان کرد.

![OBS Image](https://cdn.door43.org/obs/jpg/360px/obs-en-29-02.jpg)

عیسی فرمود، “ملکوت خداوند مانند پادشاهی است که تصمیم گرفت حساب های خود را با خدمتکارانش تسویه کند. یکی از آن خدمتکاران، بدهی معادل دستمزد ۲۰۰۰۰۰ سال کار داشت.”

![OBS Image](https://cdn.door43.org/obs/jpg/360px/obs-en-29-03.jpg)

از آنجایی که خدمتکار نمی توانست این مقدار بدهی را بپردازد، پادشاه دستور داد درمقابل بدهی اش، او را با زن و فرزندانش و تمام دارایی هایش بفروشند.

![OBS Image](https://cdn.door43.org/obs/jpg/360px/obs-en-29-04.jpg)

ولی آن مرد بر پاهای پادشاه افتاد، التماس کرد و گفت، “ای پادشاه، استدعا دارم به من مهلت بدهید تا همۀ بدهی ام را تا به آخر تقدیم کنم.” پادشاه دلش به حال او سوخت پس او را آزاد کرد و بدهی اش را بخشید.

![OBS Image](https://cdn.door43.org/obs/jpg/360px/obs-en-29-05.jpg)

امّا هنگامیکه آن خدمتکار از دربار پادشاه بیرون آمد، یکی از همکارانش را دید که به اندازۀ چهار ماه از او طلبکار بود. پس گلوی او را فشرد و گفت، “زود باش پول مرا بده.”

![OBS Image](https://cdn.door43.org/obs/jpg/360px/obs-en-29-06.jpg)

رفیق بدهکارش بر پاهای او افتاد و گفت، “خواهش میکنم مهلتی به من بده تا تمام بدهی ام را پس بدهم.” امّا طلبکار راضی نشد و همکارش را به زندان انداخت تا پولش را تمام وکمال بپردازد.

![OBS Image](https://cdn.door43.org/obs/jpg/360px/obs-en-29-07.jpg)

وقتی دوستان آن شخص این ماجرا را شنیدند، بسیار اندوهگین شدند و به حضور پادشاه رفته، تمام جریان را به عرض او رساندند.

![OBS Image](https://cdn.door43.org/obs/jpg/360px/obs-en-29-08.jpg)

پادشاه بلافاصله آن مرد را خواست و گفت، “ای ظالم پلید! من به خواهش تو آن بدهی کلان را بخشیدم. تو هم باید همین رفتار را با همکارت می کردی.” پادشاه بسیار غضبناک شد و دستور داد او را به زندان بیندازند و شکنجه دهند و تا دینار آخر بدهی اش را نپرداخته، او را آزاد نکنند.

![OBS Image](https://cdn.door43.org/obs/jpg/360px/obs-en-29-09.jpg)

سپس عیسی گفت، “پدر آسمانی من با شما همینگونه رفتار خواهد کرد اگر شما برادرتان را از ته دل نبخشید.”انجیل متّی، ٢١:١٨-٣٥

_داستانی برگرفته از کتاب مقدّس:_