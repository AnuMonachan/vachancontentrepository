# ۱۱ - عید پِسَخ

![OBS Image](https://cdn.door43.org/obs/jpg/360px/obs-en-11-01.jpg)

خدا موسی و هارون را به نزد فرعون فرستاد که به او بگویند تا اسرائیلیان را آزاد سازد. آنها به فرعون اخطار دادند که اگر قوم اسرائیل را رها نکند، خدا تمام نخست‌زادگان پسر و حتی حیوانات مصر را نابود خواهد کرد. زمانی که فرعون این را شنید، باور نکرد و باز هم از فرمان خدا سرپیچی نمود.

![OBS Image](https://cdn.door43.org/obs/jpg/360px/obs-en-11-02.jpg)

خدا برای کسانی که به او ایمان داشتند، راهی مهیا نمود تا نخست‎زادگان پسر آنها از این بلا نجات یابند. هر خانواده‎ می‎بایست بره‌ای بی‌عیب را انتخاب و آن را قربانی می‎کرد.

![OBS Image](https://cdn.door43.org/obs/jpg/360px/obs-en-11-03.jpg)

خدا به قوم اسرائیل فرمود تا خون بره را در اطراف دَرِ خانه‌هایشان بمالند. آنها همچنین باید گوشت آن بره را بریان می‌کردند و با نان بدون خمیرمایه به سرعت می‌خوردند. خدا همچنین به آنان  فرمود تا آماده شوند که بعد از خوردن آن، سریع مصر را ترک کنند .

![OBS Image](https://cdn.door43.org/obs/jpg/360px/obs-en-11-04.jpg)

اسرائیلیان تمام دستورات خدا را به دقت انجام دادند. در نیمه همان شب، خدا از مصر عبور کرد و تمام پسران ارشد مصریان را از بین برد.

![OBS Image](https://cdn.door43.org/obs/jpg/360px/obs-en-11-05.jpg)

خدا از تمام خانه‎های قوم اسرائیل که نشان خون را بر کنار درهایشان داشتند عبور می‎کرد. تمام کسانی که در آن خانه‌ها حضور داشتند، به خاطر خون بره در امان بودند.

![OBS Image](https://cdn.door43.org/obs/jpg/360px/obs-en-11-06.jpg)

اما خداوند از کنار خانه مصریانی که به خداوند ایمان نداشتند و از فرمان‌های او پیروی نکردند عبور نمی‌کرد و تمام پسران ارشد آنها را کشت.

![OBS Image](https://cdn.door43.org/obs/jpg/360px/obs-en-11-07.jpg)

نخست‎زادگان پسر تمام مصریان کشته شدند. از پسر ارشد فرعون گرفته تا پسر ارشد غلامی که در زندان بود. بسیاری از مردم مصر به سبب اندوه فراوان خود، گریه و زاری می‌کردند.

![OBS Image](https://cdn.door43.org/obs/jpg/360px/obs-en-11-08.jpg)

فرعون در همان شب، موسی و هارون را فرا خواند و گفت: «قوم اسرائیل را برداشته و بی درنگ ازمصر بیرون بروید.» مصریان نیز به آنها اصرار کردند که هرچه زودتر، آن سرزمین را ترک کنند.

_داستانی برگرفته از کتاب مقدس: کتاب خروج، فصل  ۱۱ آیه ۱ تا ۱۲ و فصل ۳۲_
