# ਯਿਸੂ ਵਾਇਦਾ ਕੀਤਾ ਹੋਇਆ ਮਸੀਹਾ ਹੈ

![OBS Image](https://cdn.door43.org/obs/jpg/360px/obs-en-48-01.jpg)

ਜਦੋਂ ਪਰਮੇਸ਼ੁਰ  ਨੇ ਸੰਸਾਰ ਦੀ ਰਚਨਾ ਕੀਤੀ ਸਭ ਕੁੱਝ ਸੰਪੂਰਨ ਸੀ |ਕੋਈ ਪਾਪ ਨਹੀਂ ਸੀ |ਆਦਮ ਅਤੇ ਹਵਾ ਇੱਕ ਦੂਸਰੇ ਨੂੰ ਪਿਆਰ ਕਰਦੇ ਸਨ ਅਤੇ ਪਰਮੇਸ਼ੁਰ  ਨੂੰ ਵੀ ਪਿਆਰ ਕਰਦੇ ਸਨ |ਕੋਈ ਵੀ ਬਿਮਾਰੀ ਅਤੇ ਮੌਤ ਨਹੀਂ ਸੀ |ਪਰਮੇਸ਼ੁਰ  ਸੰਸਾਰ ਨੂੰ ਇਸੇ ਤਰੀਕੇ ਦਾ ਹੀ ਚਾਹੁੰਦਾ  ਸੀ |

![OBS Image](https://cdn.door43.org/obs/jpg/360px/obs-en-48-02.jpg)

ਸ਼ੈਤਾਨ ਬਾਗ਼ ਵਿੱਚ  ਸੱਪ ਦੁਆਰਾ ਬੋਲਿਆ ਤਾਂ  ਕਿ ਹਵਾ ਨੂੰ ਧੋਖਾ ਦੇਵੇ |ਤਦ   ਉਸ ਨੇ ਅਤੇ ਆਦਮ ਨੇ ਪਰਮੇਸ਼ੁਰ  ਦੇ ਵਿਰੁੱਧ  ਪਾਪ ਕੀਤਾ |ਕਿਉਂਕਿ ਉਹਨਾਂ ਨੇ ਪਾਪ ਕੀਤਾ, ਇਸ ਲਈ ਧਰਤੀ ਉੱਤੇ ਹਰ ਇੱਕ  ਬਿਮਾਰ ਹੁੰਦਾ ਅਤੇ  ਮਰਦਾ ਹੈ |

![OBS Image](https://cdn.door43.org/obs/jpg/360px/obs-en-48-03.jpg)

ਕਿਉਂਕਿ ਆਦਮ ਅਤੇ ਹਵਾ ਨੇ ਪਾਪ ਕੀਤਾ, ਇਸ ਤੋਂ ਵੀ ਜ਼ਿਆਦਾ ਭਿਆਨਕ ਹੋਇਆ |ਉਹ ਪਰਮੇਸ਼ੁਰ  ਦੇ ਦੁਸ਼ਮਣ ਬਣ ਗਏ |ਨਤੀਜੇ ਵਜੋਂ, ਉਸ ਸਮੇਂ ਤੋਂ ਲੈ ਕੇ ਹਰ ਇੱਕ  ਵਿਅਕਤੀ ਪਾਪੀ ਸੁਭਾਓ ਨਾਲ ਪੈਦਾ ਹੋਇਆ ਅਤੇ ਪਰਮੇਸ਼ੁਰ  ਦਾ ਦੁਸ਼ਮਣ ਬਣਿਆ |ਪਾਪ ਦੇ ਕਾਰਨ ਪਰਮੇਸ਼ੁਰ  ਅਤੇ ਲੋਕਾਂ ਵਿਚਕਾਰ ਰਿਸ਼ਤਾ ਟੁੱਟ  ਗਿਆ ਸੀ |ਪਰ ਪਰਮੇਸ਼ੁਰ  ਕੋਲ ਇਸ ਰਿਸ਼ਤੇ ਨੂੰ ਬਹਾਲ ਕਰਨ ਲਈ ਇੱਕ  ਯੋਜਨਾ ਸੀ |

![OBS Image](https://cdn.door43.org/obs/jpg/360px/obs-en-48-04.jpg)

ਪਰਮੇਸ਼ੁਰ  ਨੇ ਵਾਇਦਾ ਕੀਤਾ ਕਿ ਹਵਾ ਦੀ ਸੰਤਾਨ ਸ਼ੈਤਾਨ ਦੇ ਸਿਰ ਨੂੰ ਕੁਚਲੇਗੀ  ਅਤੇ ਸ਼ੈਤਾਨ ਉਸ ਦੀ ਅੱਡੀ ਨੂੰ ਡੱਸੇਗਾ |ਇਸ ਦਾ ਮਤਲਬ ਸ਼ੈਤਾਨ ਮਸੀਹ ਨੂੰ ਮਾਰੇਗਾ ਪਰ ਪਰਮੇਸ਼ੁਰ  ਉਸ ਨੂੰ ਦੁਬਾਰਾ ਫੇਰ ਜੀਉਂਦਾ ਕਰੇਗਾ ਅਤੇ ਤਦ ਮਸੀਹ ਸ਼ੈਤਾਨ ਦੀ ਸ਼ਕਤੀ ਨੂੰ ਹਮੇਸ਼ਾਂ ਲਈ ਕੁਚਲ ਦੇਵੇਗਾ |ਬਹੁਤ ਸਾਲ ਬਾਅਦ, ਪਰਮੇਸ਼ੁਰ  ਨੇ ਪ੍ਰਗਟ ਕੀਤਾ ਕਿ ਯਿਸੂ ਹੀ ਮਸੀਹ ਹੈ |

![OBS Image](https://cdn.door43.org/obs/jpg/360px/obs-en-48-05.jpg)

ਜਦੋਂ ਪਰਮੇਸ਼ੁਰ  ਨੇ ਸਾਰੀ ਧਰਤੀ ਨੂੰ ਪਾਣੀ ਨਾਲ ਖ਼ਤਮ  ਕੀਤਾ ਤਾਂ ਉਸਨੇ ਉਹਨਾਂ ਲੋਕਾਂ ਨੂੰ ਬਚਾਉਣ ਲਈ ਜੋ ਉਸ ਉੱਤੇ ਵਿਸ਼ਵਾਸ ਕਰਦੇ ਸਨ ਇੱਕ ਕਿਸ਼ਤੀ  ਦਿੱਤੀ |ਉਸੇ ਤਰੀਕੇ ਨਾਲ, ਆਪਣੇ ਪਾਪਾਂ ਦੇ ਕਾਰਨ ਹਰ ਇੱਕ  ਨਾਸ ਹੋਣ ਵਾਲਾ ਸੀ ਪਰ ਪਰਮੇਸ਼ੁਰ  ਨੇ ਯਿਸੂ ਨੂੰ  ਸੰਸਾਰ ਲਈ ਦੇ ਦਿੱਤਾ ਤਾਂ ਕਿ ਹਰ ਇੱਕ  ਜੋ ਉਸ ਉੱਤੇ ਵਿਸ਼ਵਾਸ ਕਰੇ  ਉਹ ਉਸ ਨੂੰ ਬਚਾਵੇ |

![OBS Image](https://cdn.door43.org/obs/jpg/360px/obs-en-48-06.jpg)

ਸੈਂਕੜੇ ਸਾਲਾਂ ਤੋਂ ਜਾਜ਼ਕ  ਲਗਾਤਾਰ ਪਰਮੇਸ਼ੁਰ  ਅੱਗੇ ਬਲੀਆਂ ਚੜਾਉਂਦੇ ਸਨ ਕਿ ਉਹ ਲੋਕਾਂ ਨੂੰ ਉਹ ਸਜਾ ਦਿਖਾਉਣ ਜੋ ਉਹਨਾਂ ਨੂੰ ਉਹਨਾਂ ਦੇ ਪਾਪਾਂ ਦੇ ਕਾਰਨ ਮਿਲਣ ਵਾਲੀ ਸੀ |ਪਰ ਉਹ ਬਲੀਆਂ ਉਹਨਾਂ ਦੇ ਪਾਪਾਂ ਨੂੰ ਹਟਾ ਨਹੀਂ ਸਕਦੀਆਂ ਸਨ |ਯਿਸੂ ਮਹਾਨ ਜਾਜ਼ਕ  ਹੈ |ਦੂਸਰੇ ਜਾਜ਼ਕਾਂ ਦੀ ਤਰ੍ਹਾਂ  ਨਹੀਂ, ਉਸ ਨੇ ਆਪਣੇ ਆਪ ਨੂੰ ਬਲੀਦਾਨ ਕਰ ਦਿੱਤਾ ਜੋ ਸੰਸਾਰ ਦੇ ਸਾਰੇ ਲੋਕਾਂ ਦੇ ਪਾਪਾਂ ਨੂੰ ਮਿਟਾ  ਸਕਦਾ ਸੀ |ਯਿਸੂ ਸਿੱਧ ਮਹਾਨ ਜਾਜ਼ਕ ਸੀ ਕਿਉਂਕਿ ਉਸ ਨੇ ਹਰ ਪਾਪ ਦੀ ਸਜਾ ਨੂੰ ਆਪਣੇ ਉੱਪਰ ਲੈ ਲਿਆ ਜੋ ਹਰ ਇੱਕ  ਮਨੁੱਖ ਨੇ ਕੀਤਾ ਸੀ |

![OBS Image](https://cdn.door43.org/obs/jpg/360px/obs-en-48-07.jpg)

ਪਰਮੇਸ਼ੁਰ  ਨੇ ਅਬਰਾਹਾਮ ਨੂੰ ਕਿਹਾ, “ਧਰਤੀ ਦੀਆਂ ਸਾਰੀਆਂ ਜਾਤੀਆਂ ਤੇਰੇ ਦੁਆਰਾ ਬਰਕਤ ਪਾਉਣਗੀਆਂ |”ਯਿਸੂ ਅਬਰਾਹਾਮ ਦੀ ਸੰਤਾਨ ਸੀ |

![OBS Image](https://cdn.door43.org/obs/jpg/360px/obs-en-48-08.jpg)

ਸਾਰੀਆਂ ਜਾਤੀਆਂ ਦੇ ਲੋਕਾਂ ਨੇ ਉਸ ਦੁਆਰਾ ਬਰਕਤ ਪਾਈ, ਕਿਉਂਕਿ ਹਰ ਇੱਕ  ਜਿਹੜਾ ਯਿਸ਼ੂ  ਉੱਤੇ ਵਿਸ਼ਵਾਸ ਕਰਦਾ ਹੈ ਪਾਪਾਂ ਤੋਂ ਬਚਾਇਆ ਜਾਂਦਾ ਹੈ, ਅਤੇ ਅਬਰਾਹਾਮ ਦੀ ਆਤਮਿਕ ਸੰਤਾਨ ਬਣ ਜਾਂਦਾ ਹੈ |ਜਦੋਂ ਪਰਮੇਸ਼ੁਰ  ਨੇ ਅਬਰਾਹਾਮ ਨੂੰ ਉਸਦੇ ਪੁੱਤਰ ਇਸਹਾਕ ਨੂੰ ਕੁਰਬਾਨ ਕਰਨ ਲਈ ਕਿਹਾ, ਪਰਮੇਸ਼ੁਰ  ਨੇ ਉਸ ਦੇ ਪੁੱਤਰ ਇਸਹਾਕ ਦੀ ਜਗ੍ਹਾ ਕੁਰਬਾਨੀ ਲਈ ਲੇਲੇ ਦਾ ਪ੍ਰਬੰਧ ਕੀਤਾ | ਆਪਣੇ ਪਾਪਾਂ ਲਈ ਅਸੀਂ ਸਭ  ਮੌਤ ਦੇ ਹੱਕਦਾਰ ਹਾਂ |ਪਰ ਪਰਮੇਸ਼ੁਰ  ਨੇ ਯਿਸੂ ਨੂੰ ਸਾਡੇ ਲਈ ਦੇ ਦਿੱਤਾ, ਜੋ ਪਰਮੇਸ਼ੁਰ ਦਾ ਲੇਲਾ ਹੈ ਤਾਂਕਿ ਸਾਡੀ ਜਗ੍ਹਾ ਮਰਨ ਲਈ ਕੁਰਬਾਨ ਹੋਵੇ|

![OBS Image](https://cdn.door43.org/obs/jpg/360px/obs-en-48-09.jpg)

ਜਦੋਂ ਪਰਮੇਸ਼ੁਰ  ਨੇ ਮਿਸਰ ਉੱਤੇ ਆਖਰੀ ਬਵਾ ਭੇਜੀ ਉਸ ਨੇ ਇਸਰਾਏਲੀਆਂ  ਦੇ ਹਰ ਇੱਕ  ਪਰਿਵਾਰ  ਨੂੰ ਇੱਕ  ਨਿਰਦੋਸ਼ ਲੇਲਾ ਕੱਟਣ ਅਤੇ ਉਸਦਾ ਲਹੂ  ਆਪਣੇ ਦਰਵਾਜਿਆਂ ਦੀਆਂ ਚੁਗਾਠਾਂ ਤੇ ਲਾਉਣ ਲਈ ਕਿਹਾ | ਜਦੋ ਪਰਮੇਸ਼ੁਰ  ਨੇ ਖੂਨ ਨੂੰ ਦੇਖਿਆ ਤਾਂ ਉਹ ਉਹਨਾਂ ਦੇ ਘਰਾਂ ਦੇ ਉੱਪਰੋਂ ਦੀ ਲੰਘ ਗਿਆ ਅਤੇ ਉਹਨਾਂ ਦੇ ਪਹਿਲੋਠਿਆਂ ਨੂੰ ਨਾ ਮਾਰਿਆ |ਇਸ ਘਟਨਾ ਨੂੰ ਪਸਾਹ  ਕਿਹਾ ਜਾਂਦਾ ਹੈ |

![OBS Image](https://cdn.door43.org/obs/jpg/360px/obs-en-48-10.jpg)

ਯਿਸੂ ਪਸਾਹ  ਦਾ ਲੇਲਾ ਹੈ |ਉਹ ਸੰਪੂਰਨ ਅਤੇ ਪਾਪ ਰਹਿਤ ਸੀ ਅਤੇ ਪਸਾਹ ਤਿਉਹਾਰ ਦੇ ਸਮੇਂ ਮਾਰਿਆ ਗਿਆ |ਜਦੋਂ ਕੋਈ ਵੀ ਯਿਸੂ ਤੇ ਵਿਸ਼ਵਾਸ ਕਰਦਾ ਹੈ, ਤਾਂ ਯਿਸੂ ਦਾ ਲਹੂ  ਵਿਅਕਤੀ ਦੇ ਪਾਪ ਲਈ ਮੁੱਲ ਤਾਰਦਾ ਹੈ ਅਤੇ ਪਰਮੇਸ਼ੁਰ ਦੀ ਸਜਾ ਉਸ ਵਿਅਕਤੀ ਦੇ ਉੱਪਰੋਂ ਲੰਘ ਜਾਂਦੀ ਹੈ |

![OBS Image](https://cdn.door43.org/obs/jpg/360px/obs-en-48-11.jpg)

ਪਰਮੇਸ਼ੁਰ  ਨੇ ਇਸਰਾਏਲੀਆਂ  ਨਾਲ ਨੇਮ ਬੰਨ੍ਹਿਆ ਜੋ ਉਸਦੇ ਚੁਣੇ ਗਏ ਲੋਕ ਸਨ |ਪਰ ਪਰਮੇਸ਼ੁਰ  ਨੇ ਹੁਣ ਇੱਕ  ਨਵਾਂ ਨੇਮ  ਬੰਨ੍ਹਿਆ ਜੋ ਹਰ ਇੱਕ  ਲਈ ਉਪਲੱਭਦ ਹੈ |ਇਸ ਨਵੇਂ ਨੇਮ ਦੇ ਕਾਰਨ ਹਰ ਕੋਈ ਕਿਸੇ ਵੀ ਜਾਤੀ ਤੋਂ ਯਿਸੂ ਤੇ ਵਿਸ਼ਵਾਸ ਕਰਕੇ ਪਰਮੇਸ਼ੁਰ  ਦੇ ਲੋਕਾਂ ਦਾ ਭਾਗ ਬਣ ਸਕਦੇ ਹਨ |

![OBS Image](https://cdn.door43.org/obs/jpg/360px/obs-en-48-12.jpg)

ਮੂਸਾ ਇੱਕ  ਮਹਾਨ  ਨਬੀ ਸੀ ਜਿਸ ਨੇ ਪਰਮੇਸ਼ੁਰ  ਦੇ ਵਚਨ ਦੀ ਘੋਸ਼ਣਾ ਕੀਤੀ |ਪਰ ਯਿਸੂ ਸਭ  ਨਬੀਆਂ ਤੋਂ ਮਹਾਨ ਹੈ |ਉਹ ਪਰਮੇਸ਼ੁਰ  ਹੈ, ਇਸ ਲਈ ਜੋ ਕੁੱਝ ਵੀ ਉਸਨੇ ਕੀਤਾ ਅਤੇ ਕਿਹਾ ਉਹ ਸਭ  ਪਰਮੇਸ਼ੁਰ  ਦੇ ਕੰਮ ਅਤੇ ਵਚਨ ਹਨ |ਇਸ ਲਈ ਯਿਸੂ ਨੂੰ ਪਰਮੇਸ਼ੁਰ  ਦਾ ਵਚਨ ਕਿਹਾ ਜਾਂਦਾ ਹੈ |

![OBS Image](https://cdn.door43.org/obs/jpg/360px/obs-en-48-13.jpg)

ਪਰਮੇਸ਼ੁਰ  ਨੇ ਰਾਜਾ ਦਾਊਦ ਨਾਲ ਵਾਅਦਾ  ਕੀਤਾ ਕਿ ਉਸ ਦੀ ਸੰਤਾਨ ਵਿੱਚੋਂ  ਇੱਕ  ਹਮੇਸ਼ਾਂ ਲਈ ਰਾਜ ਕਰੇਗਾ |ਕਿਉਕਿ ਯਿਸੂ ਪਰਮੇਸ਼ੁਰ  ਦਾ ਪੁੱਤਰ  ਅਤੇ ਮਸੀਹਾ ਹੈ, ਇਹ ਉਹ ਦਾਊਦ ਦੀ ਖਾਸ ਸੰਤਾਨ ਹੈ ਜੋ ਹਮੇਸ਼ਾਂ ਲਈ ਰਾਜ ਕਰ ਸਕਦਾ ਹੈ |

![OBS Image](https://cdn.door43.org/obs/jpg/360px/obs-en-48-14.jpg)

ਦਾਊਦ   ਇਸਰਾਏਲ ਦਾ ਰਾਜਾ ਸੀ ਪਰ ਯਿਸੂ ਪੂਰੀ ਸ਼੍ਰਿਸਟੀ ਦਾ ਰਾਜਾ ਹੈ |ਉਹ ਦੁਬਾਰਾ ਫੇਰ ਆਵੇਗਾ  ਅਤੇ ਹਮੇਸ਼ਾਂ ਲਈ ਆਪਣੇ ਰਾਜ ਉੱਤੇ ਧਰਮ ਅਤੇ ਸ਼ਾਂਤੀ ਨਾਲ ਰਾਜ ਕਰੇਗਾ |

_ਬਾਈਬਲ ਕਹਾਣੀ – ਵਿੱਚੋਂ ਉਤਪਤ - 1-3, 6, 14, 22;  ਕੂਚ - 12, 20;  2 ਸੈਮੁਏਲ -  7;  ਇਬਰਾਨੀ - 3:1-6, 4:14-5:10,  7:1-8:13,  9:11-10:18;  ਪ੍ਰਕਾਸ਼ ਦੀ ਪੋਥੀ - 21_