# 25. Setanin Isu a Thlêm

![OBS Image](https://cdn.door43.org/obs/jpg/360px/obs-en-25-01.jpg)

Isu’n baptisma a chang zo phing chun, Thlarau Thienghlimin thlalêrah a thruoia, chutaka chun ni sawmli le zân sawmli bu a nghei a. Chuongchun Setan a hung inlanga, a thlêm ta a.

![OBS Image](https://cdn.door43.org/obs/jpg/360px/obs-en-25-02.jpg)

Setan chun, “Pathien Naupa I ni chun, hi lunghai hi beiin inchangtir la, fa rawh! a ta.

![OBS Image](https://cdn.door43.org/obs/jpg/360px/obs-en-25-03.jpg)

Isu’n, “Mihriem hi bei chauvin hring naw nihai a, Pathien bauva thu tin suokin hring lem an tih! ti ziek a nih,” tiin a dawn a.

![OBS Image](https://cdn.door43.org/obs/jpg/360px/obs-en-25-04.jpg)

Chun Setanin Isu Tempul sîp zuma a thruoia, “Pathien Naupa I ni chun, tla thla rawh, I chung thua chun a vantirkohai chu thu pêng a ta, an kutin dawm an ti che, chuongnaw chun I kein lung sui hlau rawi I tih,” a ta.

![OBS Image](https://cdn.door43.org/obs/jpg/360px/obs-en-25-05.jpg)

Nisienlakhom Isu’n a dawn a, “Lalpa, i Pathien fie naw ti a ziek a nih,” a ta.

![OBS Image](https://cdn.door43.org/obs/jpg/360px/obs-en-25-06.jpg)

Chun Setan chun Isu chu khawvêl ram popo le a ropuina popo an entira, “Bokkhupin chibai mi bûk la, hieng popo hi pe vong ka ti che,” a ta.

![OBS Image](https://cdn.door43.org/obs/jpg/360px/obs-en-25-07.jpg)

Isu’n a dawna, “Setan, fe hmang dai rawh! Lalpa i Pathien chibai bûk la, ama rong chau bawl rawh, ti Pathien Thua ziek a nih,” a ta.

![OBS Image](https://cdn.door43.org/obs/jpg/360px/obs-en-25-08.jpg)

Isu chu Setan thlêmnahai a chun a tlawm naw a, chuongchun Setan chun a zâmsan ta a. Chun vantirkohai chu an hunga, Isu rong an hung bawl pêk ta a.

_Matthai 4:1-11, Marka 1:12-13, Luka 4:1-13 sunga inthawka Bible chanchin laksuok._