# 30. Isun Mipui Sang Nga A Vai

![OBS Image](https://cdn.door43.org/obs/jpg/360px/obs-en-30-01.jpg)

Isun a thruoihruoihai chu thuhril ding le inchûktir dingin a tirsuok a. An hung kîr nawk chun an thilthawhai le an inchûktirhai chu Isu an hril a. Chun sawtnawte fienriel hmuna chawl hadam dingin a fiel a, chuongchun longa chun an lût a, an fe ta a.

![OBS Image](https://cdn.door43.org/obs/jpg/360px/obs-en-30-02.jpg)

Nisienlakhom, Isu le a thruoihruoihai an fe suok lai chu mipui tamtakin an hmu a. Dîl kama chun tlânin anni tuok tumin râl khing tieng an lo tlân khal a. Isu le a thruoihruoihai an tlung chun, mipui tamtakin an lo tuok a.

![OBS Image](https://cdn.door43.org/obs/jpg/360px/obs-en-30-03.jpg)

Mipuihai chu nuhmei le naupang tiemsa lovin 5000 chuongzet an nih. Isun mipuihai chu a hmuin a lunginsiet tawl em em a. Vêngtu neilo beramhai angin a hmu a. Chuongchun anni chu an chûktira, an damnawhai a sukdam tawl a.

![OBS Image](https://cdn.door43.org/obs/jpg/360px/obs-en-30-04.jpg)

Zântieng khuo a hung inhnu chun, an chûktirhai chun Isu an hril a, “A hnai lai hin khuo a um si naw, fâkthei thil iemani bêk an hmu theina dingin mipuihai hi intrin tir ta la,” an ta.

![OBS Image](https://cdn.door43.org/obs/jpg/360px/obs-en-30-05.jpg)

Nisienlakhom Isu’n an kuomah, “Nangnîn fâk ding pe ro,” a ta. Thruoihruoihai chun, “Chuongchu iengtin am thawthei kan ta?” Beipêr panga le nga pahni chau kan nei a nih,” an ta.

![OBS Image](https://cdn.door43.org/obs/jpg/360px/obs-en-30-06.jpg)

Isu’n mipuihai chu a kuoma a ko khawma, inchûktirhai kuoma mipuihai chu hlobet chungah, sawmnga peia inthrungtir dingin a hril a.

![OBS Image](https://cdn.door43.org/obs/jpg/360px/obs-en-30-07.jpg)

Chun Isu’n beipêr panga le nga pahni chu a lâk a, vântieng enin mal a sawm a.

![OBS Image](https://cdn.door43.org/obs/jpg/360px/obs-en-30-08.jpg)

Chun Isun bei le nga chu a khoia, beipêrhai chu thruoihruoihai kuoma a pêka. Chun thruoihruoihai chun mipuihai kuoma an pêk a. Thruoihruoihai chun beihai chu an sem peia, tlâksam a umnaw rêng rêng! Mipuihai chun an fâka, an khop tawl ta a.

![OBS Image](https://cdn.door43.org/obs/jpg/360px/obs-en-30-09.jpg)

An fâk mahlahai chu thruoihruoihai chun an rût a, bawm sawm le pahni an rût sip a. Fâk ding popo kha beipêk panga le nga pahnia inthoka hung suok a nih.

_Matthai 14:13-21; Marka 6:31-44; Luka 9:10-17; Johan 6:5-15 sunga inthawka Bible chanchin laksuok._