# 31. Tui Chungah Isu Kein A Lawn

![OBS Image](https://cdn.door43.org/obs/jpg/360px/obs-en-31-01.jpg)

Chun mipuihai chu an trintir vêl sûng chun ama hmaa râl khingtienga fe dingin thruoi hruoihai chu longa chuonga fe dingin a hril a. Chun mipuihai chu an trintir hnungin trongtrai dingin tlânga a hang fe a. Chutaka chun a khât chauvin a um a, zântieng inhnu rak chenin a trongtai a.

![OBS Image](https://cdn.door43.org/obs/jpg/360px/obs-en-31-02.jpg)

Meanwhile, the disciples were rowing their boat, but by late in the night they had only reached the middle of the lake. They were rowing with great difficulty because the wind was blowing hard against them.

![OBS Image](https://cdn.door43.org/obs/jpg/360px/obs-en-31-03.jpg)

Chun dîl chunga Isu chu ke a lawnin an chuongna long tieng chun fe a tum ta a!

![OBS Image](https://cdn.door43.org/obs/jpg/360px/obs-en-31-04.jpg)

Thruoihruoihaiin Isu an hei hmu chun, phûng hmua an inngai leiin an tria em em a. Isu chun an tri em em ti a hei hriet chun anni chu a biek nghâla, “Tri naw ro. Kei ka ni an nawm!” a ta.

![OBS Image](https://cdn.door43.org/obs/jpg/360px/obs-en-31-05.jpg)

Chun Peterin Isu kuoma, “Lalpa, nang I ni chun tui chunga I kuoma hung thu mi pe rawh” a ta. Isu Peter kuomah, “Hung ta la” a ta.

![OBS Image](https://cdn.door43.org/obs/jpg/360px/obs-en-31-06.jpg)

Chuongchun Peter chu longa inthok chun a suoka, tui chunga lawnin Isu kuom tieng a fe ta a. Nisienlakhom hnaite chau a hei lawn hnung chun Isu tieng en ta lovin thlipui le tuifawn tieng chu a en tran ta a.

![OBS Image](https://cdn.door43.org/obs/jpg/360px/obs-en-31-07.jpg)

Chuongchun Peter chu a tri a, a pil tran ta a. “Lalpa, mi sandam rawh!” tiin a khêksuok a. Chun Isun a hang ban nghâla, ama chu a chel a. Peter kuoma chun, “Aw, nang ringna tlawm, ieng dinga I ringhla am a na?” a ta.

![OBS Image](https://cdn.door43.org/obs/jpg/360px/obs-en-31-08.jpg)

Isu le Peter hai chu long sûnga an chuong chun thli chu a re ta nghâl a. Thruoihruoihai chun mak an ti a. “Pathien Naupa I ni takzet hi,” tiin Isu chu chibai an bûk a.

_Matthai 14:22-33; Marka 6:45-52; Johan 6:16-21 sunga inthawka Bible chanchin laksuok._