# 34. Isun Chanchin Dang Dang An Chûktir

![OBS Image](https://cdn.door43.org/obs/jpg/360px/obs-en-34-01.jpg)

Isu’n Pathien Lalram Chanchin thu, Chanchin chi tum tumin a hril a. “Pathien Lalram chu antram chi malkhat min a lâka, a lova a the ang chu a nih, chu chu thlai chi popova a chîntak a nih,” a ta.

![OBS Image](https://cdn.door43.org/obs/jpg/360px/obs-en-34-02.jpg)

“Nisienlakhom, a hung mawng sang pha chun, thlai danghai nêk chun a hung lien lem daia, chuongchun thing a hung ni hlak a, chunglêng vatehai an hunga, a zârahai chun bu an sep hlak,” a ta.

![OBS Image](https://cdn.door43.org/obs/jpg/360px/obs-en-34-03.jpg)

Isun Chanchin dang a hril nawk a, “Pathien Lalram chu nuhmeiin, chol lâa, beiphit tekhawng threnkhat le a chok pawl a, a rênga a tho vong hmakhata a phûm ang chu a nih.”

![OBS Image](https://cdn.door43.org/obs/jpg/360px/obs-en-34-04.jpg)

“Pathien Lalram chu lova ro phûm rûk ang a nih. Chu chu min a hmu a, a thup hmanga. A lawm leiin a fe a, a nei popo chu a va zor a, chu lo chu an chawk ta a.”

![OBS Image](https://cdn.door43.org/obs/jpg/360px/obs-en-34-05.jpg)

“Pathien Lalram chu sumdawng mi tuikeplung thratak zongtu ang chu a nih. Ama chun tuikeplung hlutak pakhat a hmu a, a nei popo chu a zor a, an chawk ta a.”

![OBS Image](https://cdn.door43.org/obs/jpg/360px/obs-en-34-06.jpg)

Chun Isu’n min an thilthaw thrat hai a suonga, mi danghai an hmusit thu a hril a. “Mi pahni Tempul a trongtai dingin an fe a. Pakhat chu sakhuo hotu a nih.”

![OBS Image](https://cdn.door43.org/obs/jpg/360px/obs-en-34-07.jpg)

“Sakhuo hotu chu hieng hin a trongtai a, “Lalpa midanghai, hieng suomhmanghai, mifel nawhai, uirehai ang dam le siedawltu ang khom kan nawh.”

![OBS Image](https://cdn.door43.org/obs/jpg/360px/obs-en-34-08.jpg)

“Chawlkâr tinah voihni bu ka ngheia, ka thil nei popovah sawma pakhat ka pêk hlak.”

![OBS Image](https://cdn.door43.org/obs/jpg/360px/obs-en-34-09.jpg)

“Nisienlakhom siedawltu chu hla takah a ngîr a, vân tieng khom dâk ngam lovin, a awm inchumin a trongtrai a, “Pathien, misuol ka ni hi, ka chunga za mi ngai pêk rawh.”

![OBS Image](https://cdn.door43.org/obs/jpg/360px/obs-en-34-10.jpg)

Chun Isun, “Thudik ka hril cheu hi, siedawltu hi ngaidamin intieng a kîra, sakhuo hotu ruokchu ngaidam an ve nawh. Inngaihlu taphot tlawm an ta, inngaitlawm taphot chu chawimawiin um an tih,” a ta.

_Matthai 13:31-33,44-46; Marka 4:30-32; Luka 13:18-21; 18:9-14 sunga inthawka Bible chanchin laksuok._