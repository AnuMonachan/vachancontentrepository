# 44. Johan le Peterin Kutdaw an Sukdam

![OBS Image](https://cdn.door43.org/obs/jpg/360px/obs-en-44-01.jpg)

Ni khat chu Peter le Johan chu Tempul a an fe a, an fe malam chun lampuia kebai, kutdaw an hmu a.

![OBS Image](https://cdn.door43.org/obs/jpg/360px/obs-en-44-02.jpg)

Peter chun ama chu a en zing a. petering, “Pek ding che tangka ka nei nawh. Nisienlakhawm ka nei sun pêng ka ti che. Isu hmingin, tho la, kein lawn ta rawh!” a ta.

![OBS Image](https://cdn.door43.org/obs/jpg/360px/obs-en-44-03.jpg)

Ama chu a dam ta nghâ a, kea lawna inchawm, inchawm le Pathien inpâk pumin Tempul a chun a lût ve ta a. Tempul a um mihai chun mak an ti hle a.

![OBS Image](https://cdn.door43.org/obs/jpg/360px/obs-en-44-04.jpg)

Mipui an hung pungkhawm nghâl a. Peterin, “Hi mipa sukdama um hi ieng dinga mak in ti am an leh? Kan theina lei le kan thratna lei a hi mi hi dam an nawh, Isu a ringna leia sukdam a nih.”

![OBS Image](https://cdn.door43.org/obs/jpg/360px/obs-en-44-05.jpg)

“Isu chu sukhlum dingin in ngên a. Hringna siemtu chu in that a, nisienlakhom Pathienin thina a inthawkin a keitho nawk a. Hi ang hi a nih, hril lawkna thu, Messia chun rinum tuor a ta, a thi ding a nih, ti Pathienin a sukkim dan chu. Nisienlakhom, tuhin in suolhai sawp fai dingin sim unla, Pathien tieng hung kîr ro,” a ta.

![OBS Image](https://cdn.door43.org/obs/jpg/360px/obs-en-44-06.jpg)

Peter le Johan inchûktirna lei chun Tempul thruoituhai lungril chu nasatakin a na a, an lungninaw hle a. Chuongchun an mana intângna inah an khum ta a. Nisienlakhom, mi tamtakin an hmu le an hriet hai chu ringin, nuhmei le naupang tiemsain, mipui 5000 in Kohran an hung belsain, an hung pung ta a.

![OBS Image](https://cdn.door43.org/obs/jpg/360px/obs-en-44-07.jpg)

A zînga chun Juda thruoituhai chun Peter le Johan chu Thiempu laltak le a sûnghai hmaah an thruoi a, “Ieng thuneinain am hi hi in thaw a? an ta, an indawn a.

![OBS Image](https://cdn.door43.org/obs/jpg/360px/obs-en-44-08.jpg)

Peterin a dona, “Isu Messia thilthawtheina leiin hi mipa hi kan sukdam a nih. Ama chu Krosah in hemde a, nisienlakhom Pathienin a keitho nawk ta a ni hi! Ama chu in ditnaw a, nisienlakhom Isu thilthawtheina ngot naw a chu sandamna hmuna dingin lampui dang a um nawh!” a ta.

![OBS Image](https://cdn.door43.org/obs/jpg/360px/obs-en-44-09.jpg)

Peter le Johan chu lekhathiemnaw le mimawl el an ni ti an hrietin thruoituhai chun mak an ti hle a. Isu kuomah an umta ti an hriet bok a. Peter le Johan chu an inthri rak hnungin an in fetir ta a.

_Thilthawhai 3:1-4:22 sunga inthawka Bible chanchin laksuok._