# 6. Pathienin Isak a Ngaisak

![OBS Image](https://cdn.door43.org/obs/jpg/360px/obs-en-06-01.jpg)

Abraham chu a hung tar ta a, a naupa, Isak khom a hung patling ve ta a, Abraham chun a naupa Isak ta dinga nuhmei zongtu dingin a siehlawhai laia inthokin mipakhat, a laibunghai umna rama chun a tir a.

![OBS Image](https://cdn.door43.org/obs/jpg/360px/obs-en-06-02.jpg)

Ni tamtak lampuia a thang hnung chun Pathienin siehlawpa chu Rebek, Abraham unaupa tunu kuoma chun a thruoi a.

![OBS Image](https://cdn.door43.org/obs/jpg/360px/obs-en-06-03.jpg)

Rebek chun a sunghai maksana, siehlawpa le kîr nawk chu a rem ti ta a. Khuo an tlung chun Isak le chun an innei ta a.

![OBS Image](https://cdn.door43.org/obs/jpg/360px/obs-en-06-04.jpg)

Hun sawttak a liem hnung chun Abraham chu a thita a, Pathienin a kuoma thu a tiem popo kha Isak chungah pêk sawngin a hung um a. Pathienin Isak chun thlahai tiem sêng lo a nei ding a nih ti’n thu a tiema, ana chu Isak nuhmei, Rebek khan nau a nei thei nawh a.

![OBS Image](https://cdn.door43.org/obs/jpg/360px/obs-en-06-05.jpg)

Isak chu Rebek ta dingin a trongtraia, Pathienin Rebek chu anu an vontira, nauinphîr a vawna. Nu sûnga an um lain chun naute pahnihai chu an insuola, Rebek chun iengthil am an ta leh ti’n Pathien an dawn a.

![OBS Image](https://cdn.door43.org/obs/jpg/360px/obs-en-06-06.jpg)

Pathien chun Rebek kuomah, “I sul sûngah hnam pahni an um a nih. In ngei nawng an ta, inthrêng an tih. A upa lem chun a naupang lem rong chu bawl a tih,” a ta.

![OBS Image](https://cdn.door43.org/obs/jpg/360px/obs-en-06-07.jpg)

Rebekin nau inphîr a nei hun a hung tlung chun nau upalem chu senthulin, inhmul thupin a hung suok a, a hming dingin Esau an sak a. Chu zo chun a naupang lem chu a hung suok nawk a a kutin Esau kekhong chu a chel a, ama hminga chun Jakob an sak a.

_Genesis bung 24:1-25:26 a inthoka Bible chanchin lâksuok_