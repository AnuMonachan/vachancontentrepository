# 36. Hmêl Danglamna

![OBS Image](https://cdn.door43.org/obs/jpg/360px/obs-en-36-01.jpg)

Nikhat chu Isun a thruoihruoihai mi pathum, Peter le Jakob le Johan hai a thruoi a. (Hi Johan hi Isu baptisma inchangtirtu Johan kha an nawh) An khatin tlâng insângtak a an hang kai a.

![OBS Image](https://cdn.door43.org/obs/jpg/360px/obs-en-36-02.jpg)

Isu hmêl chu nisa angin a hung var ta a, a silfênhai chu vûr angin a hung vâr ta a, hnuoia tukhawm a an sawp var thei naw ding khawp rauvin a hung vâr a.

![OBS Image](https://cdn.door43.org/obs/jpg/360px/obs-en-36-03.jpg)

Chun Elija le Mosie, kum za tamtak lo liem taa lo umta hai kha, an hung inlâr a. Isu le chun Jerusalem a a thi vak ta ding chanchin chu an hril tlâng a.

![OBS Image](https://cdn.door43.org/obs/jpg/360px/obs-en-36-04.jpg)

Elija le Mosie chu Isu le an inbiek zing lai chun, Peterin, “Isu, hi taka ei um zing hi a thra. Puonin pathum zar ei ta, I ta dingin pakhat, Elija ta dingin pakhat, Mosie ta dingin pakhat,” a ta. Peter chun a hril hre lovin a trong a nih.

![OBS Image](https://cdn.door43.org/obs/jpg/360px/obs-en-36-05.jpg)

Peter a trong zing lai chun sûm a hung zinga, anni a hung hlie ta a, sûma inthok chun rawlin, “Hi hi ka Naupa dittak chu a nih. A chungah Ka lawm em em a nih. Ama thu ngai ro” tiin. Thuoihruoi pathumhai chu an tri ta em ema, hnuoiah an bokkhup ta a.

![OBS Image](https://cdn.door43.org/obs/jpg/360px/obs-en-36-06.jpg)

Chun Isu chun anni chu a them a, “Tri naw ro, tho ro,” a ta. An hang dâk vêl chun, isu chau naw chu tukhom an hmu ta naw a.

![OBS Image](https://cdn.door43.org/obs/jpg/360px/obs-en-36-07.jpg)

Tlâng chunga inthoka an trum thla lai chun, Isu’n an kuoma, “Mithi laia inthoka ka tho nawk hmakhat chu hi taka thil tlung hi tukhom hril naw ro,” tiin thruoihruoi pathumhai kuoma chun thu ân cha a.

_Matthai 17:1-9; Marka 9:2-8; Luka 9:28-36 sunga inthawka Bible chanchin laksuok._