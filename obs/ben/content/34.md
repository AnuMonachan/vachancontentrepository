# যীশু অন্য কাহিনীসমূহ দ্বারা শেখান

![OBS Image](https://cdn.door43.org/obs/jpg/360px/obs-en-34-01.jpg)

যীশু ঈশ্বরের রাজ্য সম্বন্ধে আরও অনেক কাহিনী বলেন৷ উদাহরণ স্বরূপ, তিনি বলেন, “ঈশ্বরের রাজ্য হল একটি সরিষার দানার মত যা কেউ তার জমিতে বপন করল ৷তোমরা জানো যে সরিষা দানা সকল বীজের মধ্যে সবচাইতে ছোট৷”

![OBS Image](https://cdn.door43.org/obs/jpg/360px/obs-en-34-02.jpg)

“কিন্তু যখন তা বেড়ে ওঠে, তখন সে বাগানের সকল চারাদের মধ্যে বড় হয়, এতটা বড় যে পাখিরা আসে ও তার ডালপালার উপর আরাম করে৷”

![OBS Image](https://cdn.door43.org/obs/jpg/360px/obs-en-34-03.jpg)

যীশু আর এক কাহিনী বললেন, “ঈশ্বরের রাজ্য হল তাড়ির মত যা এক মহিলা ময়দার সাথে মাখলো যতক্ষণ না তা সম্পূর্ণ ময়দাকে তাড়িময় করল৷ 

![OBS Image](https://cdn.door43.org/obs/jpg/360px/obs-en-34-04.jpg)

“ঈশ্বরের রাজ্য এক গুপ্তধনের তুল্য যা কেউ মাটির নিচে লুকিয়ে রাখল৷অন্য কেউ সেই গুপ্তধন পেল এবং তারপর আবার তা সেখানেই লুকিয়ে রাখল৷সে এতই আনন্দে ভরে গেল যে সে গেল আর যা কিছু তার কাছে ছিল তা বিক্রি করল আর সেই টাকা দিয়ে সেই জমিটি ক্রয় করল৷”

![OBS Image](https://cdn.door43.org/obs/jpg/360px/obs-en-34-05.jpg)

“ঈশ্বরের রাজ্য একটি উৎকৃষ্ট মুক্তার মত যার মূল্য প্রচুর৷যখন এক জহরী তা পেল, সে তার সকল সম্পত্তি বিক্রয় করল আর সেই টাকা সেই মুক্তা কিনার জন্য ব্যবহার করল৷

![OBS Image](https://cdn.door43.org/obs/jpg/360px/obs-en-34-06.jpg)

তারপর যীশু কিছু লোকেদের এক কাহিনী বললেন যারা তাদের নিজেদের ভালো কার্যের উপর ভরসা করত আর অন্যদের তুচ্ছ করত৷ তিনি বললেন, “দুই ব্যক্তি প্রার্থনা করতে মন্দিরে গেল৷তার মধ্যে একজন ছিল করগ্রাহী আর অন্যজন ছিল ধার্মিক নেতা৷”

![OBS Image](https://cdn.door43.org/obs/jpg/360px/obs-en-34-07.jpg)

“সেই ধর্ম গুরু এভাবে প্রার্থনা করল, ‘ধন্যবাদ ঈশ্বর, যে আমি অন্য লোকদের মত পাপী নই- নাহি ডাকুদের মত, অন্যায়ী মানুষদের মত, ব্যভিচারীদের মত, অথবা ওই করগ্রাহী ব্যক্তিটির মত ৷”’ 

![OBS Image](https://cdn.door43.org/obs/jpg/360px/obs-en-34-08.jpg)

“যেমন কি, আমি সপ্তাহে দুবার উপবাস করি আর আমার সকল টাকার ও দ্রব্যের দশ ভাগ মন্দিরে দান করি৷”

![OBS Image](https://cdn.door43.org/obs/jpg/360px/obs-en-34-09.jpg)

“কিন্তু সেই করগ্রাহী ব্যক্তিটি ধর্ম গুরুর থেকে দুরে দাড়িয়ে রইল, আর স্বর্গের দিকেও তাকালো না৷বরং, সে তার বুক চাপড়ে প্রার্থনা করল, “ঈশ্বর আমার প্রতি দয়া করুন কেননা আমি একজন পাপী৷”

![OBS Image](https://cdn.door43.org/obs/jpg/360px/obs-en-34-10.jpg)

তারপর যীশু বললেন, “আমি তোমাদের সত্য বলছি, ঈশ্বর সেই করগ্রাহী লোকটির প্রার্থনা শুনেছেন আর তাকে ধার্মিক ঘোষণা করেছেন৷কিন্তু সেই ধর্মগুরুর প্রার্থনা তার পছন্দ হয়নি৷ঈশ্বর সকল গর্বিতদের নম্র করবেন আর সেই সকলকে উচ্চ করবেন যারা নিজেদের নম্র করে৷”

_একটি বাইবেল কাহিনী: নেওয়া হয়েছে-মথি ১৩:৩১-৩৩, ৪৪-৪৬; মার্ক ৪:৩০-৩২; লুক ১৩:১৮-২১; ১৮;৯-১৪_