# পৌল খ্রীষ্টান হন

![OBS Image](https://cdn.door43.org/obs/jpg/360px/obs-en-46-01.jpg)

শৌল একজন যুবক ছিলেন যিনি স্তিফানের হত্যাকারীদের পোশাকের পাহারা দিচ্ছিলেন৷তিনি যীশুর উপর বিশ্বাস করতেন না আর তাই বিশ্বাসীদের উপর অত্যাচার করতেন৷তিনি যেরুশালেমে ঘরে ঘরে যেতেন নারী পুরুষদের গ্রেফতার করতে৷ মহাযাজক তাকে অনুমতি দিয়েছিলেন দম্মেশক নগরে গিয়ে খ্রীষ্টান দের গ্রেফতার করতে আর তাদের যেরুশালেমে নিয়ে আসতে৷

![OBS Image](https://cdn.door43.org/obs/jpg/360px/obs-en-46-02.jpg)

যখন তিনি তার দম্মেশকের পথে ছিলেন, স্বর্গ থেকে এক উজ্জ্বল আলো তাদের উপর এলো আর তারা ভূমিতে লুটিয়ে পড়ল৷  শৌল শুনতে পেলেন কেউ তার নাম ডাকছে৷ শৌল!তুমি কেন আমায় অত্যাচার করছ?”শৌল প্রশ্ন করলেন, “হে প্রভু, আপনি কে?” যীশু উত্তর দিলেন, “আমি যীশু৷তুমি আমায় উৎপীড়ন করছ!”

![OBS Image](https://cdn.door43.org/obs/jpg/360px/obs-en-46-03.jpg)

যখন শৌল উঠে দাঁড়ালেন, সে চোখে আর দেখতে পেলেন না৷তার সঙ্গীরা তাকে দম্মেশকে নিয়ে যায়৷শৌল তিন দিনের জন্য কিছু খেতে বা পান করতে পারলেন না৷

![OBS Image](https://cdn.door43.org/obs/jpg/360px/obs-en-46-04.jpg)

দম্মেশকে অননিয় নামক এক শিষ্য ছিলেন৷ঈশ্বর তাকে বললেন, “সেই বাড়িতে যাও যেখানে শৌল রয়েছে৷তোমার হাত তার উপর রাখো আর সে পুনরায় দেখতে পারবে৷”কিন্তু অননিয় বলল, “হে প্রভু, আমি শুনেছি এই লোকটি বিশ্বাসীদের কিরূপে অত্যাচার করেছে৷”ঈশ্বর উত্তর দিলেন, “যাও!আমি তাকে নির্বাচন করেছি ইহুদি জাতির আর অন্য জাতিদের আমার নামের ঘোষণা করতে৷সে আমার নামের জন্য বহু কষ্ট সইবে৷”

![OBS Image](https://cdn.door43.org/obs/jpg/360px/obs-en-46-05.jpg)

তাই অননিয় শৌলের কাছে গেলেন, তার হাত তার উপর রাখলেন আর বললেন, “যীশু, যিনি আপনাকে পথে দর্শন দিয়েছিলেন, আমাকে পাঠিয়েছেন যেন আপনি পুনরায় দেখতে পান আর পবিত্র আত্মায় পরিপূর্ণ হন৷” শৌল তখনি পুনরায় চোখে দেখতে সক্ষম হলেন, আর অননিয় তাকে বাপ্তিষ্ম দিলেন৷তারপর শৌল কিছু খাবার খেলেন আর তার শক্তি পেলেন৷

![OBS Image](https://cdn.door43.org/obs/jpg/360px/obs-en-46-06.jpg)

তার পরই, শৌল দম্মেশকের ইহুদিদের প্রচার করা আরম্ভ করে দিলেন, বললেন, “যীশু হলেন ঈশ্বরের পুত্র!”ইহুদিরা আশ্চর্য হল যে এই লোকটি যে বিশ্বাসীদের অত্যাচার করত আর এখন যীশুর উপর বিশ্বাস করছে৷শৌল যিহুদিদের সাথে তর্কবিতর্ক করেন, আর প্রমান করেন যে যীশুই খ্রীষ্ট৷

![OBS Image](https://cdn.door43.org/obs/jpg/360px/obs-en-46-07.jpg)

বহু দিন পর, যিহুদিরা শৌলকে হত্যা করার ষড়যন্ত্র করল৷তারা নগরের দরজায় লোক পাঠিয়ে দিল তাকে ধরতে যেন তাকে হত্যা করতে পারে৷কিন্তু শৌল তাদের বিষয়ে শুনলেন আর তার সঙ্গীদের সাহায্যে সেখান থেকে পালিয়ে গেলেন৷ একদিন রাতে এক ঝুড়িতে করে তাকে নগরের প্রাচীর থেকে নামিয়ে দেন তারা৷  শৌলের দম্মেশক থেকে পালাবার পর, তিনি যীশুর বিষয়ে প্রচার অবিরাম প্রচার করতে থাকলেন৷ 

![OBS Image](https://cdn.door43.org/obs/jpg/360px/obs-en-46-08.jpg)

শৌল যেরুশালেমে অন্য শিষ্যদের সাথে দেখা করতে যান, কিন্তু তারা তার থেকে ভয় পাচ্ছিল৷ তারপর বার্ণবা নামক এক বিশ্বাসী শৌলকে সাথে নিয়ে প্রেরিতদের কাছে নিয়ে যান আর তাদের বললেন যে কিভাবে শৌল দম্মেশকে সাহসের সাথে প্রচার করেছিলেন৷তারপর, শিষ্যেরা শৌলকে গ্রহণ করেন৷

![OBS Image](https://cdn.door43.org/obs/jpg/360px/obs-en-46-09.jpg)

কিছু বিশ্বাসীরা যেরুশালেমে অত্যাচার চলা কালীন সুদূর আন্তিয়খিয়াতে পালিয়ে গিয়েছিল আর যীশুর প্রচার করেছিল৷  আন্তিয়খিয়ার বেশির ভাগ লোকেরা ইহুদি ছিলেন না, কিন্তু প্রথম বারই তারা প্রচুর মাত্রায় বিশ্বাসী হয়েছিল৷বার্ণবা আর শৌল সেখানে গেলেন যেন এই নতুন বিশ্বাসীদের যীশুর বিষয়ে আরো শিক্ষা দিতে পারেন আর চার্চটিকে আরো মজবুত করতে পারেন৷আন্তিয়খিয়াতেই প্রথম যীশুর উপর বিশ্বাসকারীদের “খ্রীষ্টান” বলা হয়েছিল৷

![OBS Image](https://cdn.door43.org/obs/jpg/360px/obs-en-46-10.jpg)

একদিন, যখন আন্তিয়খিয়ার খ্রীষ্টানরা উপবাস ও প্রার্থনা করছিলেন, পবিত্র আত্মা তাদের বললেন, “বার্ণবা আর শৌলকে আমার দেওয়া কার্যের জন্য আলাদা কর৷”তাই আন্তিয়খিয়ার চার্চ বার্ণবা আর শৌলের উপর হাত রেখে প্রার্থনা করল৷তারপর তারা যীশুর সুসমাচার অন্যত্রও প্রচার করতে তাদের পাঠিয়ে দিলেন৷বার্ণবা আর শৌল বিভিন্ন জাতির লোকেদের শিক্ষা দিলেন আর বহু লোক যীশুর উপর বিশ্বাস করল৷

_একটি বাইবেল কাহিনী: নেওয়া হয়েছে-প্রেরিতদের কার্য ৮:৩, ৯:১-৩১; ১১:১৯-২৬; ১৩:১-৩_