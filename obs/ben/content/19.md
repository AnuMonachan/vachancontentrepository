# ভাববাদিগণ

![OBS Image](https://cdn.door43.org/obs/jpg/360px/obs-en-19-01.jpg)

ইস্রায়েলের ইতিহাস কালে ঈশ্বর তাদের কাছে ভাববাদীগণদের পাঠিয়েছেন৷ ভাববাদীরা ঈশ্বরের কাছ থেকে শুনতেন আর তারপর লোকেদের কাছে ঈশ্বরের সংবাদ শুনাতেন৷

![OBS Image](https://cdn.door43.org/obs/jpg/360px/obs-en-19-02.jpg)

এলিয় ছিলেন ইস্রায়েল রাজ্যের আহাব রাজার রাজত্ব কালের এক ভাববাদী৷ আহাব ছিলেন এক দুষ্ট লোক যিনি লোকেদের বালদেব নামক এক মিথ্যে দেবতার আরাধনা করতে উৎসাহ দিতেন৷এলিয় আহাবকে বললেন, “ইস্রায়েল রাজ্যে তত দিন কোনো বৃষ্টি হবে না যত দিন না আমি আজ্ঞা দিই৷”এটি আহাবকে ভীষণ রাগিয়ে দিয়েছিল ৷

![OBS Image](https://cdn.door43.org/obs/jpg/360px/obs-en-19-03.jpg)

ঈশ্বর এলিয়কে বললেন আহাব যে তোমাকে হত্যা করতে চায় তার কাছ থেকে লুকিয়ে মরুভূমির এক ঝর্ণার কাছে যাও৷  প্রতি সকালে ও বিকেলে, পাখিরা তার জন্য রুটি আর মাংস এনে দিত৷আহাব ও তার সৈন্য এলিয়কে খুঁজল কিন্তু পেল না৷দুর্ভিক্ষটি এতই প্রবল ছিল যে শেষপর্যন্ত ঝর্ণাটিও শুকিয়ে গেল৷

![OBS Image](https://cdn.door43.org/obs/jpg/360px/obs-en-19-04.jpg)

তাই এলিয় প্রতিবেশী দেশে চলে গেলেন৷সে দেশের এক বিধবা ও তার ছেলের খাবার প্রায় ফুরিয়ে গেল দুর্ভিক্ষের জন্য৷ কিন্তু তারা এলিয়র দেখাশুনা করল আর ঈশ্বর তাদের খাদ্যের যোগান দিলেন যেন তাদের বয়েমের আটা ও শিশির তেল না ফুরায়৷সম্পূর্ণ দুর্ভিক্ষতে তাদের কাছে খাদ্য ছিল৷এলিয় সেখানে কিছু বছর কাটালেন৷

![OBS Image](https://cdn.door43.org/obs/jpg/360px/obs-en-19-05.jpg)

সাড়ে তিন বছর পর, ঈশ্বর এলিয়কে ইস্রায়েল রাজ্যে ফিরে যেতে বললেন এবং আহাবকে বলতে বললেন যে তিনি আবার বৃষ্টি পাঠাচ্ছেন৷  যখন আহাব এলিয়কে দেখলেন তিনি বললেন, “এই যে তুমি গোলযোগকারী!”এলিয় প্রতিউত্তরে বললেন, “তুমিই গোলযোগকারী!তুমি সত্য ঈশ্বর সদাপ্রভুকে পরিত্যাগ করেছ আর বালদেবের আরাধনা করেছ৷ ইস্রায়েল রাজ্যের সকল লোকেদের কর্ম্মিল পর্বতে নিয়ে এসো৷”

![OBS Image](https://cdn.door43.org/obs/jpg/360px/obs-en-19-06.jpg)

ইসরাইল রাজ্যের সকল লোক যার মধ্যে বালদেবের ৪৫০জন ভাববাদীরাও ছিল কর্ম্মিল পর্বতে এলো৷ এলিয় লোকেদের বললেন, “কত কাল তোমরা তোমাদের মন বদলাতে থাকবে?যদি সদাপ্রভু ঈশ্বর হন তাহলে তার সেবা কর!যদি বালদেব ঈশ্বর হয় তবে তার সেবা কর!”

![OBS Image](https://cdn.door43.org/obs/jpg/360px/obs-en-19-07.jpg)

তারপর এলিয় বালদেবের ভাববাদীদের বললেন, “এক বৃষের বলি দাও আর তা উৎসর্গের প্রস্তুতি কর কিন্তু তাতে আগুন দেবে না৷আমিও ঠিক তেমনই করব৷যে ঈশ্বর আগুন দ্বারা উত্তর দেবেন তিনিই সত্য ঈশ্বর৷তাই বালদেবের যাজকগন একটি বলি প্রস্তুত করল কিন্তু তাতে আগুন ধরালো না৷

![OBS Image](https://cdn.door43.org/obs/jpg/360px/obs-en-19-08.jpg)

তারপর বালদেবের ভাববাদীরা বালদেবের কাছে প্রার্থনা করল, “আমাদের প্রার্থনায় কান দাও, হে বালদেব!”সারাদিন ধরে তারা প্রার্থনা আর চিৎকার করল আর এমনকি নিজেদের ছুরি দিয়ে আঘাতও করল, কিন্তু কোনো উত্তর এলো না৷ 

![OBS Image](https://cdn.door43.org/obs/jpg/360px/obs-en-19-09.jpg)

দিনের শেষে এলিয় ঈশ্বরের জন্য এক বলিদান প্রস্তুত করলেন৷তারপর তিনি লোকেদের বললেন বারোটি বিরাট জলের পাত্র বলিদানের উপর ঢালতে যতক্ষণ না মাংস, কাঠ আর এমনকি বেদির চারপাশের মাটি জলমগ্ন না হয়৷

![OBS Image](https://cdn.door43.org/obs/jpg/360px/obs-en-19-10.jpg)

তারপর এলিয় প্রার্থনা করলেন, “হে প্রভু সদাপ্রভু, আব্রাহাম, ইসহাক আর যাকোবের ঈশ্বর, আমাদের আজ দেখান যে আপনিই ইসরায়েলের ঈশ্বর আর আমি আপনার দাস৷আমাকে উত্তর দিন যেন এই লোকেরা জানতে পারে যে আপনি সত্য ঈশ্বর৷”

![OBS Image](https://cdn.door43.org/obs/jpg/360px/obs-en-19-11.jpg)

তক্ষনাৎ, আকাশ থেকে আগুন নেমে এলো আর মাংস, কাঠ, পাথর, মাটি আর এমনকি বেদীর চারধারের জলকেও পুড়িয়ে ফেলল৷যখন লোকেরা তা দেখল, তারা ভূমিতে লুটিয়ে পড়ল আর বলল, “সদাপ্রভুই হলেন ঈশ্বর!সদাপ্রভুই হলেন ঈশ্বর!”

![OBS Image](https://cdn.door43.org/obs/jpg/360px/obs-en-19-12.jpg)

তখন এলিয় বললেন, “বালদেবের একজনও ভাববাদিকে পালাতে দিও না!”তাই লোকেরা বালদেবের ভাববাদীদের ধরল আর সেখান থেকে দুরে নিয়ে গেল আর তাদের মেরে ফেলল৷

![OBS Image](https://cdn.door43.org/obs/jpg/360px/obs-en-19-13.jpg)

তারপর এলিয় আহাবকে বললেন, “নগরে এক্ষনি ফিরে যাও, কেননা বৃষ্টি আসছে৷”শীঘ্রই আকাশ কালো হল আর প্রচন্ড বৃষ্টি আরম্ভ হল৷সদাপ্রভু দুর্ভিক্ষ শেষ করলেন আর প্রমান করলেন যে তিনিই সত্য ঈশ্বর৷

![OBS Image](https://cdn.door43.org/obs/jpg/360px/obs-en-19-14.jpg)

এলিয়ের সময়ের পর, ঈশ্বর তার ভাববাদী হওয়ার জন্য ইলীশায় নামক এক ব্যক্তির নির্বাচন করলেন৷ঈশ্বর বহু চমৎকার ইলীশায়ের দ্বারা করলেন৷একটি চমৎকার নামানের সাথে ঘটল, যিনি একজন শত্রু সেনাপতি ছিলেন আর যার ভীষণ চর্মরোগ হয়েছিল৷তিনি ইলীশায়ের বিষয়ে শুনেছিলেন তাই তিনি তার কাছে গেলেন আর তাকে সুস্থ করার জন্য ইলীশায়কে মিনতি করলেন৷ ইলীশায় নামানকে বললেন যর্দ্দন নদীতে সাত বার ডুব দিতে৷

![OBS Image](https://cdn.door43.org/obs/jpg/360px/obs-en-19-15.jpg)

প্রথমে নামান রেগে গেলেন আর তা করতে চাইলেন না কেননা তা মূর্খতাপূর্ণ দেখাচ্ছিল৷কিন্তু পরে তিনি তার মন বদলালেন আর নিজেকে যর্দ্দন নদীতে সাত বার ডুব দেওয়ালেন৷যখন তিনি অন্তিম বার ডুব দিয়ে উঠে এলেন, তার চম্র সম্পূর্ণ ভাবে সুস্থ হল৷ঈশ্বর তাকে সুস্থতা দিয়েছিলেন৷

![OBS Image](https://cdn.door43.org/obs/jpg/360px/obs-en-19-16.jpg)

ঈশ্বর আরো অনেক ভাববাদীদের পাঠিয়েছিলেন৷তারা সকলে লোকেদের মূর্তি পূজা বন্ধ করতে আর অন্যদের ন্যায়পরায়ণতা আর দয়া দেখাতে বলেছিলেন ৷ ভাববাদীরা লোকেদের সতর্ক করেছিল যে যদি তারা দুষ্টতা করা বন্ধ না করে আর ঈশ্বরের বাধ্য না হয় তাহলে ঈশ্বর তাদের দোষ বিচার করে তাদের শাস্তি দেবেন৷

![OBS Image](https://cdn.door43.org/obs/jpg/360px/obs-en-19-17.jpg)

বেশিরভাগ সময়ই লোকেরা ঈশ্বরের বাধ্য হয়নি৷ তারা প্রায়ই ভাববাদীদের সাথে দূর্ব্যবহার করত এবং এমনকি কখনও মেরেও ফেলত৷একবার, যিরমিয় ভাববাদিকে এক শুকনো কুয়োতে ফেলে দেওয়া হয়েছিল আর সেখানেই ছেড়ে দেওয়া হয়েছিল মরে যাওয়ার জন্য৷ তিনি কুয়োর তলের কাঁদায় ডুবে যান, কিন্তু তখন তার প্রতি রাজার দয়া হয় আর তিনি তার দাসেদের আদেশদেন যিরমিয়কে কুয়ো থেকে তুলতে মরা যাওয়ার আগে ৷

![OBS Image](https://cdn.door43.org/obs/jpg/360px/obs-en-19-18.jpg)

ভাববাদীরা নিরন্তর ঈশ্বরের সংবাদ শুনাতেন যদিও লোকেরা তাদের ঘৃণা করত৷তারা লোকেদের সতর্ক করত যে যদি তারা অনুশোচনা না করে তবে ঈশ্বর তাদের বিনাশ করবেন৷তারা লোকেদের আরও মনে করিয়ে দিত যে ঈশ্বরের খ্রীষ্ট আসবেন৷

_একটি বাইবেল কাহিনী: নেওয়া হয়েছে-১ রাজাবলি ১৬-১৮; ২ রাজাবলি৫; যীরমিয় ৩৮_