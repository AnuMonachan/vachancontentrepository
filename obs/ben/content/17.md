# দায়ূদের সাথে ঈশ্বরের নিয়ম

![OBS Image](https://cdn.door43.org/obs/jpg/360px/obs-en-17-01.jpg)

শৌল ইসরাইলের প্রথম রাজা ছিলেন৷তিনি লম্বাচওড়া আর সুন্দর ছিলেন, ঠিক যেমনটি লোকেরা চাইতেন৷শৌল প্রথম কিছু বছর যখন তিনি ইসরাইলের উপর রাজত্ব করছিলেন ভালো একজন রাজা হয়ে থাকলেন৷ কিন্তু তারপর তিনি এক দুষ্ট লোক হয়ে গেলেন যিনি ঈশ্বরের অবাধ্য হলেন, তাই ঈশ্বর এক অন্য ব্যক্তিকে তার জায়গায় একদিন রাজা হওয়ার জন্য নির্বাচন করলেন৷  

![OBS Image](https://cdn.door43.org/obs/jpg/360px/obs-en-17-02.jpg)

ঈশ্বর শৌলের জায়গায় দায়ূদ নামক এক ইস্রায়লীয় যুবকের নির্বাচন করলেন৷দায়ূদ বৈৎলেহম নগরের এক মেষপালক ছিলেন৷যখন তিনি তার পিতার মেষ চড়াচ্ছিলেন, একবার  দায়ূদ এক সিংহ ও আর একবার এক ভাল্লুক  মারেন যারা তার মেষদের আক্রমন করেছিল৷দায়ূদ একজন নম্র ও ধার্মিক ব্যক্তি ছিলেন যিনি ঈশ্বরে বিশ্বাসী ও আজ্ঞাকারী ছিলেন৷

![OBS Image](https://cdn.door43.org/obs/jpg/360px/obs-en-17-03.jpg)

দায়ূদ এক মহান যোদ্ধা ও নেতা হলেন৷যখন দায়ূদ একটি বালকই ছিলেন, তখন তিনি গলিয়াৎ নামে এক দানবের বিরুদ্ধে লড়াই করেছিলেন৷গলিয়াৎ একজন প্রশিক্ষিত সৈন্য, খুবিই শক্তিশালী আর প্রায় তিন মিটার উচ্চ ছিলেন৷কিন্তু ঈশ্বর দায়ূদকে সাহায্য করেছিলেন গলিয়াৎকে শেষ করতে ও ইসরাইলকে রক্ষা করতে৷এরপর, দায়ূদ বহুবার ইসরাইলের শত্রুদের উপর বিজয় প্রাপ্ত করেছিলেন, যার জন্যে লোকেরা তার প্রশংসা করতেন৷

![OBS Image](https://cdn.door43.org/obs/jpg/360px/obs-en-17-04.jpg)

দায়ূদের প্রতি লোকেদের ভালবাসা দেখে শৌলের হিংসে হল৷ শৌল বহুবার দায়ূদকে হত্যা করার চেষ্টা করলেন, তাই দায়ূদ শৌলের কাছ থেকে পালালেন৷একদিন, শৌল দায়ূদের অনুসন্ধান করলেন যেন তাকে হতে করতে পারেন৷শৌল সেই গুহায় গেলেন যেখানে দায়ূদ শৌলের ভয়ে লুকিয়ে ছিলেন, কিন্তু শৌল তাকে দেখতে পেলেন না৷দায়ূদ তখন শৌলের খুব কাছেই ছিলেন আর তাকে হত্যাও করতে পারতেন কিন্তু তিনি তা করলেন না৷বরং, দায়ূদ শৌলের পোশাকের এক টুকরো কাটলেন শৌলকে প্রমান করতে যে তিনি রাজা হওয়ার জন্য তাকে হত্যা করতে চান না৷

![OBS Image](https://cdn.door43.org/obs/jpg/360px/obs-en-17-05.jpg)

অবশেষে, শৌল যুদ্ধে মারা যান আর দায়ূদ ইসরাইলের রাজা হন৷তিনি এক জন ভালো রাজা ছিলেন আর প্রজারা তাকে ভালবাসতেন ৷ঈশ্বর দায়ূদকে আর্শিবাদ করলেন আর তাকে সফল করলেন৷দায়ূদ অনেক যুদ্ধ লড়লেন আর ঈশ্বর তাকে ইসরাইলের শত্রুদের পরাজিত করতে সাহায্য করলেন৷দায়ূদ যেরুশালেম জয় করলেন আর সেটিকে তার রাজধানী শহর করলেন৷দায়ূদের রাজত্বকালে, ইসরাইল শক্তিশালী আর সম্পদশালী হল৷

![OBS Image](https://cdn.door43.org/obs/jpg/360px/obs-en-17-06.jpg)

দায়ূদ একটি মন্দির তৈরী করতে চাইলেন যেখানে সকল ইস্রায়লীয় ঈশ্বরের আরাধনা ও তাকে বলি উৎসর্গ করতে পারে৷ প্রায় ৪০০ বছর ধরে লোকেরা মোশীর দ্বারা তৈরী মিলন তাম্বুতে ঈশ্বরের আরাধনা ও তাকে বলি উৎসর্গ করে আসছিল৷  

![OBS Image](https://cdn.door43.org/obs/jpg/360px/obs-en-17-07.jpg)

কিন্তু ঈশ্বর ভাববাদী নাথনকে দায়ূদের কাছে প্রেরণ করলেন এই সাংবাদের সাথে, “যেহেতু তুমি একজন যুদ্ধের ব্যক্তি, তুমি আমার জন্য মন্দির তৈরী করবে না৷তোমার পুত্র তা তৈরী করবে৷কিন্তু আমি তোমাকে মহান রূপে আর্শিবাদ করব৷তোমার এক উত্তরাধিকারী আমার প্রজাদের উপর সর্বকাল রাজত্ব করবে!”দায়ূদের একমাত্র উত্তরাধিকারী যিনি চিরকাল রাজত্ব করবেন তিনি হলেন মশীহ বা খ্রীষ্ট৷” খ্রীষ্ট হলেন ঈশ্বরের অভিষিক্ত জন যিনি পৃথিবীর লোকেদের পাপ থেকে ত্রান করবেন৷

![OBS Image](https://cdn.door43.org/obs/jpg/360px/obs-en-17-08.jpg)

যখন দায়ূদ এই বাক্য শুনলেন, তক্ষনাৎ তিনি ঈশ্বরকে ধন্যবাদ ও প্রশংসা করলেন কেননা তিনি দায়ূদকে এই মহান সম্মান ও প্রচুর আর্শীবাদের প্রতিশ্রুতি দিয়েছেন৷দায়ূদ জানতেন না যে ঈশ্বর কবে এগুলো পূর্ণ করবেন৷কিন্তু এমনটি হওয়ার জন্য ইস্রায়লীয়দের আরো ১০০০ বছর অপেক্ষা করতে হবে৷

![OBS Image](https://cdn.door43.org/obs/jpg/360px/obs-en-17-09.jpg)

দায়ূদ বহু বছর ন্যায়পরায়ণতার সাথে আর বিশ্বস্ততার সাথে রাজত্ব করলেন আর ঈশ্বর তাকে আর্শিবাদ করলেন৷যাইহোক, তার জীবনের শেষকালে তিনি ঈশ্বরের বিরুদ্ধে মহাপাপ করলেন৷

![OBS Image](https://cdn.door43.org/obs/jpg/360px/obs-en-17-10.jpg)

একদিন, যখন দায়ূদের সমস্ত সৈন্যরা যুদ্ধে গিয়েছিল, তখন তিনি তার রাজপ্রাসাদ থেকে বাইরে দেখছিলেন আর তিনি এক সুন্দরী মহিলাকে স্নান করতে দেখলেন৷তার নাম ছিল বৎশেবা৷

![OBS Image](https://cdn.door43.org/obs/jpg/360px/obs-en-17-11.jpg)

অন্যদিকে তাকাবার চেয়ে বরং তিনি লোক পাঠিয়ে দিলেন তাকে তার কাছে আনতে৷তিনি তার সাথে শয়ন করলেন আর তাকে ঘরে ফিরিয়ে দিলেন৷কিছু কাল পর বৎশেবা দায়ূদকে সংবাদ পাঠালেন যে তিনি গর্ভবতী৷

![OBS Image](https://cdn.door43.org/obs/jpg/360px/obs-en-17-12.jpg)

বৎশেবার স্বামী ছিলেন দায়ূদের শ্রেষ্ট সৈন্যদের মধ্যে একজন যার নাম ছিল উরিয়৷দায়ূদ উরিয়কে যুদ্ধ থেকে ডেকে পাঠালেন আর বললেন তোমার স্ত্রীর কাছে যাও৷কিন্তু উরিয় ঘরে গেলেন না কেননা তার সঙ্গী সৈন্যরা যুদ্ধে রয়েছে৷তাই দায়ূদ উরিয়কে যুদ্ধে পাঠিয়ে দিলেন আর সেনাপতিকে বললেন তাকে সেখানে রাখতে যেখানে শত্রুরা প্রবল যেন তারা তাকে মেরে ফেলে৷

![OBS Image](https://cdn.door43.org/obs/jpg/360px/obs-en-17-13.jpg)

উরিয়ের হত্যার পর, দায়ূদ বৎশেবাকে বিবাহ করলেন৷পরে, তিনি দায়ূদের পুত্রের জন্ম দেন৷ঈশ্বর দায়ূদের কর্মে প্রচন্ড রেগে গেলেন, তাই তিনি ভাববাদী নাথনকে পাঠালেন দায়ূদকে বলতে যে তার পাপ কতই না ভয়ানক৷ দায়ূদ অনুশোচনা করলেন আর ঈশ্বর তাকে ক্ষমা করলেন৷তিনি তার শেষ জীবন, ঈশ্বরকে অনুসরণ করে আর তার বাধ্য হয়ে রইলেন, এমনকি জটিল পরিস্থিতিতেও৷ 

![OBS Image](https://cdn.door43.org/obs/jpg/360px/obs-en-17-14.jpg)

কিন্তু দায়ূদের পাপের শাস্তি স্বরূপ তার পুত্র সন্তানটি মারা গেল৷আর দায়ূদের পরিবারেও কলহ লেগে থাকল তার শেষ জীবন পর্যন্ত আর দায়ূদের শক্তিও কমতে থাকল৷যদিও দায়ূদ ঈশ্বরের প্রতি অবিশ্বাসযোগ্য থাকলেন কিন্তু ঈশ্বর তার প্রতিজ্ঞাসমূহের প্রতি বিশ্বাসযোগ্য ছিলেন৷পরে, দায়ূদ আর বৎশেবার অন্য একটি পুত্র হয় আর তারা তার নাম রাখেন শলোমন৷

_একটি বাইবেল কাহিনী: নেওয়া হয়েছে-১ শমুয়েল ১০; ১৫-১৯; ২৪; ৩১; ২ শমুয়েল ৫; ৭; ১১-১২_