# প্রতিজ্ঞার পুত্র

![OBS Image](https://cdn.door43.org/obs/jpg/360px/obs-en-05-01.jpg)

কনানে পৌঁছনোর দশ বছর পর, তখনও তাদের কোনো সন্তান ছিল না৷অতএব অব্রামের স্ত্রী সারাই, তাকে বললেন, “যেহেতু ঈশ্বর আমাকে সন্তান জন্মাবার অনুমতি দিচ্ছেন না আর আমি এখন খুবই বৃদ্ধা সন্তান উৎপন্ন করার জন্য, আমার চাকরানী হাগারকে গ্রহণ করুন৷  তাকে বিবাহও করুন যেন তিনি আমার জন্য সন্তান উৎপন্ন করেন৷”

![OBS Image](https://cdn.door43.org/obs/jpg/360px/obs-en-05-02.jpg)

অতএব অব্রাম তাকে বিবাহ করলেন৷হাগারের একটি পুত্র সন্তান হল, আর অব্রাম তার নাম রাখলেন ইসমাইল৷কিন্তু হাগারের প্রতি সারাই-এর হিংসে হল৷যখন ইসমাইলের বয়স তেরো বছর হল, ঈশ্বর অব্রামের সাথে আবার কথা বললেন৷ 

![OBS Image](https://cdn.door43.org/obs/jpg/360px/obs-en-05-03.jpg)

ঈশ্বর বললেন, “আমি হলাম সর্বশক্তিমান ঈশ্বর৷আমি তোমার সাথে নিয়ম স্থির করব৷” তখন অব্রাম ভূমিষ্ট হয়ে প্রনাম করলেন৷ঈশ্বর অব্রামকে আরও বললেন, “তুমি অনেক জাতির পিতা হবে৷আমি তোমাকে ও তোমার বংশগনকে তাদের সম্পত্তি রূপে কনানভূমি দান করব আর আমি চিরকালের জন্য তাদের ঈশ্বর হব৷তুমি নিশ্চয়ই তোমার পরিবারের সকল পুরুষের ত্বকছেদ করবে৷”

![OBS Image](https://cdn.door43.org/obs/jpg/360px/obs-en-05-04.jpg)

“তোমার স্ত্রী, সারাই-এর, একটি পুত্র সন্তান হবে –সে নিয়মের সন্তান হবে৷তার নাম ইসহাক রেখো৷আমি তার সাথে আমার নিয়ম স্থির করব, আর সে একটি মহান জাতি হবে৷আমি ইসমাইলকেও একটি বৃহৎ জাতি করব, কিন্তু আমার নিয়ম থাকবে ইসহাকের সাথে৷”তখন ঈশ্বর অব্রামের নাম অব্রাহাম রাখলেন, যার মানে হল “বহুলোকের পিতা৷”ঈশ্বরও সারাই-এর নাম সারা করলেন, যার মানে হল “রাজকুমারী৷”

![OBS Image](https://cdn.door43.org/obs/jpg/360px/obs-en-05-05.jpg)

সেই দিন অব্রাহাম তার পরিবারের সকল পুরুষের ত্বকছেদ করেন৷প্রায় এক বছর পর, যখন অব্রাহাম ১০০ বছরের বয়স ও সারা ৯০ বছরের ছিলেন, সারা আব্রাহামের সন্তানের জন্ম দেন৷তারা তার নাম ইসহাক রাখলেন যেমনটি ঈশ্বর তাদের করার জন্য বলেছিলেন৷

![OBS Image](https://cdn.door43.org/obs/jpg/360px/obs-en-05-06.jpg)

যখন ইসহাক একজন বালক ছিলেন, ঈশ্বর অব্রাহামের বিশ্বাসকে পরীক্ষা করার জন্য বললেন, “ইসহাককে সাথে নেও, তোমার একমাত্র সন্তানকে, আর তাকে আমার জন্য বলি রূপে উৎসর্গ কর৷”  পুনরায় অব্রাহাম ঈশ্বরের আজ্ঞাকারী হলেন আর তার পুত্রের বলির জন্য প্রস্তুতি নিলেন৷

![OBS Image](https://cdn.door43.org/obs/jpg/360px/obs-en-05-07.jpg)

যখন অব্রাহাম ও ইসহাক বলির স্থানের দিকে যাচ্ছিলেন, ইসহাক জিজ্ঞাসা করলেন, “পিতা, আমাদের কাছে বলির জন্য কাঠ আছে, কিন্তু ভেড়া কোথায় ?” অব্রাহাম বললেন, “হে বৎস, ঈশ্বর বলির জন্য ভেড়া প্রদান করবেন৷” 

![OBS Image](https://cdn.door43.org/obs/jpg/360px/obs-en-05-08.jpg)

যখন তারা বলির স্থানে পৌঁছালেন, অব্রাহাম ইসহাককে বাঁধলেন আর বেদির উপর তাকে রাখলেন৷ তিনি তার পুত্রকে মারতে চলেছিলেন তখনি ঈশ্বর বললেন, “থাম!বালকটিকে আঘাত কর না !এখন আমি জানতে পারলাম যে তুমি আমাকে বেশি ভয় কর কেননা তুমি তোমার একমাত্র পুত্রকেও রাখতে চাওনি৷ 

![OBS Image](https://cdn.door43.org/obs/jpg/360px/obs-en-05-09.jpg)

নিকটে অব্রাহাম একটি ভেড়াকে একটি ঝোপের আড়ালে বাঁধা দেখলেন৷ঈশ্বর ইসহাকের বিনিময়ে উৎসর্গ করার জন্য একটি ভেড়া প্রদান করলেন৷অব্রাহাম উল্লাসের সাথে সেই ভেড়াটিকে একটি বলিরূপে উৎসর্গ করলেন৷

![OBS Image](https://cdn.door43.org/obs/jpg/360px/obs-en-05-10.jpg)

তারপর ঈশ্বর অব্রাহামকে বললেন, “কেননা তুমি আমাকে সবকিছু দিতে ইচ্ছুক, এমনকি তোমার একমাত্র পুত্রকেও, আমি প্রতিজ্ঞা করছি তোমাকে আর্শিবাদ করব৷তোমার উত্তরাধিকারীরা আকাশের নক্ষত্রগনের থেকেও অধিক হবে৷কেননা তুনি আমার আজ্ঞাকারী হয়েছ, তোমার পরিবারের দ্বারা পৃথিবীর সকল পরিবার আর্শিবাদ প্রাপ্ত হবে৷ 

_একটি বাইবেল কাহিনী: নেওয়া হয়েছে-আদিপুস্তক ১৬-২২_