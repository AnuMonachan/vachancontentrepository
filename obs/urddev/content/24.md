# 24 .युहन्ना येसु को बपतिस्मा देता है -

![OBS Image](https://cdn.door43.org/obs/jpg/360px/obs-en-24-01.jpg)

युहन्ना जो ज़करयाह और एलिज़बेथ का बेटा था , बड़ा हुआ और एक नबी बन गया -वह बयाबान में रहता था , और जंगली शहद और टिड्डियाँ उसकी खुराक थी और ऊँट के बालों की पोशाक पहनता था -  

![OBS Image](https://cdn.door43.org/obs/jpg/360px/obs-en-24-02.jpg)

बहुत से लोग युहन्ना की बातें सुनने के लिए बयाबान से निकलकर आए और उसने उनको यह कहकर मनादी की कि “ तौबा करो क्यूंकि खुदा की बादशाही नज़दीक है -

![OBS Image](https://cdn.door43.org/obs/jpg/360px/obs-en-24-03.jpg)

जब लोगों ने युहन्ना के पैग़ाम को सुना तो बहुतों ने अपने गुनाहों से तौबा की और युहन्ना ने उन्हें बपतिस्मा दिया - कई एक मज़हबी रहनुमा भी युहन्ना को देखने के लिए आए मगर उन्हों ने अपने गुनाहों से न तो तौबा करी और न उनका इक़रार किया -

![OBS Image](https://cdn.door43.org/obs/jpg/360px/obs-en-24-04.jpg)

युहन्ना ने उन मज़हबी रहनुमाओं से कहा “ऐ सांप के बच्चो तौबा करो और तौबा के मुआफ़िक़ फल लाओ -ख़ुदा हर उस दरख़्त को काट डालेगा जो तौबा के मुआफ़िक़ फल नहीं लाता और वोह उन्हें आग में झोंक देगा “- नबियों ने जो जो बातें युहन्ना कि मारीफ़त कहे थे उन सब को पूरा किया ,” देखो बहुत जल्द मैं अपना पैग़म्बर तुम्हारे आगे भेजूंगा जो तुम्हारी राह तैयार करेगा -

![OBS Image](https://cdn.door43.org/obs/jpg/360px/obs-en-24-05.jpg)

कुछ मज़हबी रहनुमाओं ने युहन्ना से पूछा कि क्या तू मसीह है ? युहन्ना ने जवाब दिया कि वह मसीह नहीं है मगर उस के बाद जो आने वाला है वह मसीह है - वह मुझसे बड़ा है कि मैं उसकी जूती का तस्मा खोलने के भी लायक़ नहीं हूँ “- 

![OBS Image](https://cdn.door43.org/obs/jpg/360px/obs-en-24-06.jpg)

दुसरे दिन येसु युहन्ना से बपतिस्मा लेने को आया -जब युहन्ना ने उसको देखा तो उसने कहा ,” देखो ! यह खुदा का बर्रा है जो दुनया के गुनाह उठा ले जाता है –“

![OBS Image](https://cdn.door43.org/obs/jpg/360px/obs-en-24-07.jpg)

युहन्ना ने येसु से कहा ,”मैं इस लायक़ नहीं कि तू मुझे बपतिस्मा दे बल्कि मुझे तुझसे बपतिस्मा लेनी चाहिए “-मगर येसु ने कहा “मुनासिब है कि तू मुझे बपतिस्मा दे” इस पर युहन्ना ने येसु को बपतिस्मा दिया हालांकि येसु ने कभी कोई गुनाह नहीं किया था -

![OBS Image](https://cdn.door43.org/obs/jpg/360px/obs-en-24-08.jpg)

जब येसु बपतिस्मा लेने के बाद पानी से बाहर आया तो खुदा का रूह एक कबूतर कि शक्ल में ज़ाहिर हुआ – वह नीचे आकर उसपर ठहर गया - उसी वक़्त खुदा कि आवाज़ आसमान से सुनाई दी कि “तू मेरा प्यारा बीटा है ,मैं तुझ से प्यार करता हूँ , और मैं तुझ से बहुत खुश हूँ –“ 

![OBS Image](https://cdn.door43.org/obs/jpg/360px/obs-en-24-09.jpg)

खुदा ने युहन्ना से कह रखा था कि “जिस शख्स को तुम बपतिस्मा दोगे और रूहुल क़ुदुस उसपर उतर आए वही खुदा का बेटा है “- खुदा एक ही है - मगर युहन्ना ने जब येसु को बपतिस्मा दिया तो उस ने खुदा बाप को बोलते हुए सुना , उसने खुदा बेटे को देखा जो येसु है , और उसने रुहुल क़ुदुस को कबूतर कि शक्ल में देखा - 

_मत्ती 3 बाब ; मरकुस 1 : 9 -11 ; लूका 3 : 1 -23 तक बाइबिल की एक कहानी _