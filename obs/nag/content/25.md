Saitan pora Jisu ke Porikha Kurise

![OBS Image](https://cdn.door43.org/obs/jpg/360px/obs-en-25-01.jpg)

Jisu laga baptisma hoa logote, Pobitro Aatma tai ke jongol te loijaise.  Aru chalis din aru rati tok Jisu ta-te thakise. Utu homoite Jisu ekubi nakhaikena thakise, aru Saitan tu Jisu ke porikha kuribole ahise.  

![OBS Image](https://cdn.door43.org/obs/jpg/360px/obs-en-25-02.jpg)

Poila, Jisu ke Saitan pora koise, “Jodi apuni Isor laga Chokora ase koile apuni khabole itu pathorkhanke ruti banabi!”

![OBS Image](https://cdn.door43.org/obs/jpg/360px/obs-en-25-03.jpg)

Hoilebi Jisu Saitan ke koise:  “Isor laga kotha te ineka likhikena ase, ‘Manukhan jinda thakibole khali ruti he khaikena nohoe, hoilebi Isor taikhan ke ki kotha koiase, utu sob taikhan manikena thakibole lage!’”

![OBS Image](https://cdn.door43.org/obs/jpg/360px/obs-en-25-04.jpg)

Tetia Saitan Jisuke Mondir laga sobse ucha jagate loijaise.  Tai Jisuke koise: “Jodi apuni Isor laga Chokora ase koile, iyate pora nijeke nichete girabi, kilekoile Isor laga kotha ineka likhikene ase: ‘Isor tai laga duthkhanke pathaikene apunike dhurilobo aru apunilaga theng pathor pora jokhom nahobo.’”

![OBS Image](https://cdn.door43.org/obs/jpg/360px/obs-en-25-05.jpg)

Hoilebi Saitan pora koa-a kotha Jisu ektabi kuranai. Aru Jisu tai ke koise: “Isor sob manukhan ke koi ase: “Apuni laga Isorke porikha nakuribi!”

![OBS Image](https://cdn.door43.org/obs/jpg/360px/obs-en-25-06.jpg)

Tetia Saitan pora Jisuke prithibi laga rajyo sob dikhaise. Itu rajyokhan sob kiman takot ase aru kiman dhuni ase itu sob dikhaise. Tai Jisu ke koise; “Ami apuni ke itukhan sob dibo, hoilebi apuni ami laga age-te jhukikena amike puja kuribi.”

![OBS Image](https://cdn.door43.org/obs/jpg/360px/obs-en-25-07.jpg)

Jisu jawab dise: “Ami usor pora jaijabi Saitan! Isor laga kothate likhikene ase, ‘Isor ke he puja koribi aru khali tai ke he adar dibi.”

![OBS Image](https://cdn.door43.org/obs/jpg/360px/obs-en-25-08.jpg)

Saitan pora Jisuke porikha korise hoilebi Jisu ta-te giri janae, aru Saitan harikena jai jaise. Itu pichete sworgoduthkhan ahikena Jisu ke modot ku rise.

_A Bible story from: Matthew 4:1-11; Mark 1:12-13; Luke 4:1-13_

