Bodli Hoi Ja-a Gao

![OBS Image](https://cdn.door43.org/obs/jpg/360px/obs-en-36-01.jpg)

Ek din Jisu tai laga tinta chela Peter, James aru John ke ekta jagate loi jaise. (Utu chela jun laga nam John thakise utu Jisu ke baptisma dia manu nahoe). Tai khan ekta pahar uporte ekla prathna koribole jaise. 

![OBS Image](https://cdn.door43.org/obs/jpg/360px/obs-en-36-02.jpg)

Jetia Jisu prathna kurithakise, tai laga chehera ekdum suraj nisina ujala hoi jaise. Tai laga kaporkhan ekdum pohor nisina boga hoi jaise, aru itu laga boga toh prithibi te kun pora bhi banabole naparibo nisina thakise. 

![OBS Image](https://cdn.door43.org/obs/jpg/360px/obs-en-36-03.jpg)

Tetia Moses aru bhaubadi Elijah ulaikena ahise. Itu manukhan prithibi te ek soh sal age-te jinda thakisile. Tai khan Jisu logote bohikena tai moribole thaka laga kothakhan koise, kilekoile bisi joldi Jisu Jerusalem te moribole asile. 

![OBS Image](https://cdn.door43.org/obs/jpg/360px/obs-en-36-04.jpg)

Jetia Moses aru Elijah Jisu logote kotha koi thakise, Peter Jisu ke koise: “Amikhan iyate ahikena thaka kiman bhal ase. Amikhan tinta tombu ghor banabo, ekta apuni nimite, ekta Moses nimite aru ekta Elijah nimite.” Hoilebi Peter nijor ki koi ase itu jananai. 

![OBS Image](https://cdn.door43.org/obs/jpg/360px/obs-en-36-05.jpg)

Jetia Peter pora kotha koi asile, ekta bisi ujala thaka badal nichete ahise aru taikhan ke bon kori loise. Tetia tai khan badal pora ekta awaj hunise. Itu awaj koise: “Itu ami laga Nijer Chokora ase junke ami bisi morom kure. Ami tai uporte bisi khusi ase. Tai laga kotha manibi!” Chela tin jon toh bisi bhoi lagikena mati te giri jaise. 

![OBS Image](https://cdn.door43.org/obs/jpg/360px/obs-en-36-06.jpg)

Tetia Jisu tai khan ke chuise aru koise: “Bhoi nakoribi. Uthibi.” Jetia tai khan saise, ta-te khali Jisu he thakise. 

![OBS Image](https://cdn.door43.org/obs/jpg/360px/obs-en-36-07.jpg)

Jisu aru tinjon chelakhan wapas pahar laga nichete jaise. Tetia Jisu taikhan ke koise; “Iyate ki hoise, itu kun ke bi nakobi. Ami joldi moribo hoilebi aru jinda hoi jabo. Itu pichete, apunikhan dusra manukhan ke itu kobo pare.”

_A Bible story from: Matthew 17:1-9; Mark 9:2-8; Luke 9:28-36_

