# 27 . अच्छे सामरी की कहानी 

![OBS Image](https://cdn.door43.org/obs/jpg/360px/obs-en-27-01.jpg)

एक दिन यहूदियों में से एक शरियत का आलिम यीशु के पास आया - वह लोगों को जताना चाहता था कि यीशु गलत तरीके से तालीम देता है , सो उसने यीशु से पूछा कि “मैं क्या करूं कि हमेशा की ज़िन्दगी पाऊं ? यीशु ने जवाब दिया , खुदा कि शरियत में क्या लिखा है ?”  

![OBS Image](https://cdn.door43.org/obs/jpg/360px/obs-en-27-02.jpg)

उस शख्स ने जवाब दिया , यही कि तू अपने खुदावंद खुदा से अपने सारे दिल ,सारी जान , सारी ताक़त और सारी अक्ल से महब्बत रख ,और अपने पड़ौसी से अपनी मानिंद महब्बत रख “ यीशु ने उस से कहा , तुमने ठीक कहा , अगर तुम यह करोगे तो हमेशा कि ज़िन्दगी तुम को मिलेगी “- 

![OBS Image](https://cdn.door43.org/obs/jpg/360px/obs-en-27-03.jpg)

मगर शरीयत का आलिम लोगों को यह जताना चाहता थ कि उसकी ज़िन्दगी जीने का तरीका सही था - सो उसने यीशु से फिर पूछा कि मेरा पड़ौसी कौन है ?

![OBS Image](https://cdn.door43.org/obs/jpg/360px/obs-en-27-04.jpg)

यीशु ने शरीयत के आलिम को एक कहानी सुनाते हुए जवाब दिया कि , एक यहूदी येरूशलेम से यरीहो की  तरफ़ सफ़र कर रहा था -

![OBS Image](https://cdn.door43.org/obs/jpg/360px/obs-en-27-05.jpg)

मगर कुछ लुटेरों ने उसे देख लियौर उस पर हमला कर दिया -उस के पास जो कुछ था लूट लिया और अध्मुआ कर के छोड़ कर चले गए- 

![OBS Image](https://cdn.door43.org/obs/jpg/360px/obs-en-27-06.jpg)

इसके फ़ौरन बाद एक यहूदी काहिन् उसी रास्ते से होकर गुज़रा - उस काहिन्  ने इस शख्स को सड़क पर पड़ा देखा और कतराकर चला गया - उसने पूरी तरह से उस शख्स को नज़र अंदाज़ कर दिया –  

![OBS Image](https://cdn.door43.org/obs/jpg/360px/obs-en-27-07.jpg)

अभी थोड़ी ही देर हुई कि एक लावी उसी रास्ते से गुज़रा –(लावी यहूदियों का एक फ़िरक़ा था जो मंदिर में काहिनं कि मदद करते थे) - सो लावी ने भी उसे देखकर दुसरे रास्ते पर होलिया - इसने भी उस शख्स को नज़र अंदाज़ कर दिया-  

![OBS Image](https://cdn.door43.org/obs/jpg/360px/obs-en-27-08.jpg)

अगला शख्स जो उस रास्ते से गुज़र रहा था वह एक सामरी था (सामरी लोग यहूदियों से नफ़रत करते थे) स सामरी ने उस शख्स को सड़क पर पड़ा देखा , उस ने देखा कि वह यहूदी था - इस के बावजूद भी उस के दिल में उस के लिए बड़ी तरस थी - सो वह उसके पास गया और उसके ज़ख्मों पर मरहम पट्टी की –“ 

![OBS Image](https://cdn.door43.org/obs/jpg/360px/obs-en-27-09.jpg)

फिर उस सामरी ने अपने गधे पर बैठाकर सड़क के एक होटल में ले गया , वहां उस ने उसकी अच्छी  तरह से देखभाल की -

![OBS Image](https://cdn.door43.org/obs/jpg/360px/obs-en-27-10.jpg)

दुसरे दिन उस सामरी को अपना सफ़र जारी रखना था -उसने कुछ पैसे होटल के मालिक को देकर कहा ,इस शख्स की देखभाल करना , इस से ज़ियादा अगर पैसे लगे तो मैं लौट कर अदा करदूंगा- 

![OBS Image](https://cdn.door43.org/obs/jpg/360px/obs-en-27-11.jpg)

तब यीशु ने शरीयत के आलिम से पूछा ,”तुम क्या समझते हो ?  इन तीनो में से कौन उस शख्स का पड़ौसी था जिसको मारा पीटा और लूट लिया था - उस ने जवाब दिया ,वही जिस ने उसपर तरस खाया -यीशु ने उससे कहा “,जा तू भी यही कर-“  

लूका 10 :25 -37 से बाइबिल की एक कहानी -

