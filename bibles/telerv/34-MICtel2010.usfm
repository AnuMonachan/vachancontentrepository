\id MIC - Copyright World Bible Translation Center 1997-2010 
\ide UTF-8
\h మీకా 
\toc1 మీకా 
\toc2 మీకా 
\mt1 మీకా 
\c 1  
\s1 సమరయ, ఇశ్రాయేలుకు దండన 
\p
\v 1 యెహోవా వాక్కు మీకాకు అందింది. ఇది యోతాము, ఆహాజు, మరియు హిజ్కియా అనే రాజుల కాలంలో జరిగింది. వీరు ముగ్గురూ యూదా రాజులు. మీకా, మోరషతు నగరం వాడు. సమరయ, యెరుషలేములను గురించిన ఈ దర్శనాలను మీకా చూశాడు. 
\b
\q1
\v 2 ప్రజాలారా, మీరంతా వినండి! 
\q2 భూమీ, దాని మీదగల ప్రతి ఒక్కడూ, అంతా వినండి! 
\q1 నా ప్రభువైన యెహోవా తన పవిత్ర ఆలయం నుండి వస్తాడు. 
\q2 నా ప్రభువు మీకు వ్యతిరేకంగా ఒక సాక్షిగా వస్తాడు. 
\q1
\v 3 చూడండి, దేవుడైన యెహోవా తన స్థానంనుండి బయటకు వస్తున్నాడు. 
\q2 ఆయన భూమీయొక్క ఉన్నత స్థలాలపై నడవటానికి కిందికి వస్తున్నాడు. 
\q1
\v 4 దేవుడైన యెహోవా అగ్ని ముందు 
\q2 మైనంలా పర్వతాలు కరిగిపోతాయి. 
\q1 గొప్ప జలాపాతంలా, 
\q2 లోయలు వికలమై కరిగిపోతాయి. 
\q1
\v 5 యాకోబు పాపం కారణంగా, 
\q2 ఇశ్రాయేలు ఇంటి వారు చేసిన పాపాల కారణంగా ఇది జరుగుతుంది. 
\s1 సమరయ పాప హేతువు 
\q1 యాకోబు పాపానికి కారణం ఏమిటి? 
\q2 దానికి కారణం సమరయ! 
\q1 యూదాలో ఉన్నత స్థలమేది?\f + \fr 1:5  \fk ఉన్నత స్థలం \ft దీనికి కేవలం “కొండ” అని అర్థం కావచ్చు లేదా దేవుని లేదా దొంగ దేవుళ్లను పూజించే ప్రదేశం కావచ్చు. ఈ ప్రదేశాలు సాధారణంగా కొండలమీద, పర్వతాలమీద ఉంటాయి.\f* 
\q2 అది యెరూషలేము! 
\q1
\v 6 మైదానంలో రాళ్ల గుట్టలా నేను సమరయను మార్చుతాను. 
\q2 అది ద్రాక్షాతోట వేయటానికి అనువైన భూమివలె మారిపోతుంది. 
\q1 సమరయ యొక్క నిర్మాణపు రాళ్లను పెరిగి లోయలో పారవేస్తాను. 
\q2 నేను దాని పునాదులను నాశనం చేస్తాను. 
\q1
\v 7 దాని విగ్రహాలన్నీ ముక్కలుగా విరుగ గొట్టబడతాయి. 
\q2 అది సంపాదించిన ధనం అగ్నికి ఆహుతి అవుతుంది. 
\q1 దానియొక్క బూటకపు దేవుళ్ల విగ్రహాలన్నిటినీ నేను నాశనం చేస్తాను. 
\q2 ఎందుకంటే, సమరయ నా పట్ల అవిశ్వాసంగా ఉండి అవన్నీ కూడబెట్టింది. 
\q1 కావున ఈ వస్తువులన్నీ నాపట్ల 
\q2 అవిశ్వసంగా ఉన్న ఇతర ప్రజలకు వెళ్లిపోతాయి. 
\s1 మీకా యొక్క తీరని విచారం 
\q1
\v 8 ఈ చెడు విషయంలో నేను కలవరపాటుచెంది, విచారిస్తున్నాను. 
\q2 నేను పాద రక్షలు కూడ లేకుండా, నగ్నంగా బయటకు వెళతాను. 
\q1 నక్కలు ఊళ పెట్టినట్లు నేను అరుస్తాను. 
\q2 నిప్పు కోళ్లలా మూల్గుతాను. 
\q1
\v 9 ఎందుకనగా సమరయ గాయం మాన్పరానిది. 
\q2 ఆమె గాయం (పాపం) యూదాకు వ్యాపించింది. 
\q1 అది నా ప్రజల నగర ద్వార వద్దకు చేరింది. 
\q2 అది చివరకు యెరూషలేము వరకు వచ్చింది. 
\q1
\v 10 ఇది గాతులో చెప్పవద్దు. 
\q2 అక్కడ ఏడ్వవద్దు. 
\q1 బేత్‌యఫ్రలో విలపించి, 
\q2 దుమ్ములో పొర్లాడు. 
\q1
\v 11 షాఫీరులో నివసించేవాడు, 
\q2 దిగంబరివై, సిగ్గుతో నీ దారిన నీవు పోమ్ము. 
\q1 జయనానులో నివసించేవాడు 
\q2 బయటకు వెళ్లడు. 
\q1 బేతేజెలులో ఉన్నావారు విలపిస్తారు. 
\q2 దానికి కావలసిన ఆసరా మీ నుండి తీసుకొంటుంది. 
\q1
\v 12 మారోతులో నివసించేవాడు మంచివార్త కోసం 
\q2 ఎదురు చూస్తూ నీరసించిపోయాడు. 
\q1 ఎందుకంటే యెహోవానుండి 
\q2 ఆపద యెరూషలేము నగర ద్వారంవరకు వచ్చింది. 
\q1
\v 13 లాకీషులో నివసిస్తున్న ఓ స్త్రీ, 
\q2 రథాన్ని వేగముగల గుర్రానికి తగిలించు. 
\q1 సీయోను పాపాలు లాకీషులో మొదలైనాయి. 
\q2 ఎందుకంటే నీవు ఇశ్రాయేలు పాపాలనే అనుసరించావు. 
\q1
\v 14 కావున గాతులోని మోరెషెతుకు 
\q2 మీరువీడ్కోలు బహుమతులు ఇవ్వాలి. 
\q1 అక్జీబులోని ఇండ్లు 
\q2 ఇశ్రాయేలు రాజులను మోసపుచ్చుతాయి. 
\q1
\v 15 మారేషా నివాసులారా, 
\q2 మీ మీదికి నేనోక వ్యక్తిని తీసుకొని వస్తాను, మీకున్న వస్తువులన్నీ ఆ వ్యక్తి తీసుకుంటాడు. 
\q1 ఇశ్రాయేలు మహిమ (దేవుడు) 
\q2 అదుల్లాములో ప్రవేశిస్తుంది. 
\q1
\v 16 కావున మీ తలలు గొరిగించి, బోడిగా చేసుకోండి. 
\q2 ఎందుకంటే మీరు ప్రేమించే పిల్లలకొరకుమీరు దుఃఖిస్తారు. 
\q1 రాబందులారా మీ తలలు బోడి చేసుకోండి. 
\q2 ఎందుకంటే మీ పిల్లలు మీకు దూరమవుతారు. వారు బలవంతంగా ఇండ్లు వదిలి పోయేలా చేయబడతారు. 
\b
\c  2  
\s1 ప్రజల దుష్ట పథకాలు 
\q1
\v 1 పాపం చేయటానికి ఉపాయం పన్నేవారికి ఆపదలు వస్తాయి. 
\q2 ఆ ప్రజలు తమ పాన్పులపై పడుకొని పాపం చేయటానికి పథకాలు వేస్తారు. 
\q1 తెల్లవారగానే, ఈ ప్రజలు తమ పథకం ప్రకారం చెడు పనులు చేస్తారు. 
\q2 ఎందుకంటే వాటిని చేయటానికి వారికి శక్తిఉంది. 
\q1
\v 2 వారు భూములను ఆశించి, వాటిని తీసుకుంటారు. 
\q2 వారు ఇండ్లును కోరి వాటిని ఆక్రమిస్తారు. 
\q1 వారొక వ్యక్తిని మోసపుచ్చి వాని ఇంటిని తీసుకుంటారు. 
\q2 వారొక వ్యక్తిని మోసగించి అతని వస్తువులను కాజేస్తారు. 
\s1 ప్రజలను శిక్షించటానికి యెహోవా పథకం 
\q1
\v 3 అందువల్ల యెహోవా ఈ విషయాలు చెపుతున్నాడు: 
\q1 “చూడండి, ఈ వంశం మీదికి ఆపద తీసుకురావటానికి నేను పథకం వేస్తున్నాను. 
\q2 మిమ్మల్ని మీరు రక్షించుకోలేరు. 
\q1 మీరు గర్వంగా నడవలేరు. 
\q2 ఎందకంటే అది కీడుమూడే సమయం. 
\q1
\v 4 ఆ సమయంలో ప్రజలు మిమ్మల్ని గురించి పాటలు పాడుకుంటారు. 
\q2 ప్రజలు మిమ్మల్ని గురించి దుఃఖ సూచకపాటలు ఆలపిస్తారు. మీరు ఇలా అంటారు: 
\q1 ‘మేము నాశనమయ్యాము! 
\q2 యెహోవా నా ప్రజల భూమిని తీసుకున్నాడు. ఆయన దానిని అన్యజనులకు ఇచ్చాడు. 
\q1 అవును, నా భూమిని ఆయన నానుండి తీసుకున్నాడు. 
\q2 యెహోవా మా పొలాలను మా శత్రువులమధ్య విభజించాడు. 
\q1
\v 5 ప్రజలు మీ భూమిని కొలవలేరు. 
\q2 భూమిని యెహోవా ప్రజల మధ్య విభజించటానికి ప్రజలు చీట్లు వేయలేరు. 
\q2 ఎందుకంటే, ఆ భూమి మీకు చెందియుండదు!’” 
\s1 మీకాను ఇక బోధించవద్దనటం 
\q1
\v 6 ప్రజలు ఇలా అంటారు: “మాకు బోధించవద్దు. 
\q2 మా గురించి ఆ చెడు విషయాలు చెప్పవద్దు. 
\q1 మాకు ఏ కీడూ జరుగబోదు.” 
\b
\q1
\v 7 కాని, యాకోబు వంశీయులారా 
\q2 నేనీ విషయాలు చెప్పాలి. 
\q1 మీరు చేసిన పనుల పట్ల 
\q2 యెహోవా కోపగిస్తున్నాడు. 
\q1 మీరు ధర్మంగా ప్రవర్తిస్తే 
\q2 నేను మిమ్మల్ని గురించి మంచి మాటలు చెప్పేవాడిని. 
\s1 దేవుని ప్రజలే ఆయనకు శత్రువులవటం 
\q1
\v 8 కాని, ఇటీవల నా ప్రజలే నా శత్రువులయ్యారు 
\q2 దారిన పోయే వారివద్ద నుండి మీరు బట్టలు దొంగిలిస్తారు. 
\q1 ఆ జనులు మాత్రం సురక్షితంగా ఉన్నామనుకున్నారు. 
\q2 కాని వారు యుద్ధ ఖైదీలు అన్నట్లు, వారి వస్తువులు మీరు తీసుకుంటారు. 
\q1
\v 9 నా ప్రజల స్త్రీలను వారి అందమైన, 
\q2 సౌకర్యాలు గల ఇండ్లనుండి మీరు వెళ్లగొట్టారు. 
\q1 వారి చిన్న పిల్లల మధ్యనుండి 
\q2 నా మహిమను మీరు తీసివేశారు. 
\q1
\v 10 లేచి వెళ్లిపొండి! 
\q2 ఎందుకంటే, ఇది విశ్రాంతి తీసుకొనే స్థలం కాదు. ఎందుకంటే మీరు ఈ స్థలాన్ని పాడు చేశారు! 
\q1 మీరు దీన్ని అపవిత్రం చేశారు. కనుక అది నాశనం చేయబడుతుంది! 
\b
\q1
\v 11 ఒక బూటకపు ప్రవక్త వచ్చి, అబద్ధాలు చెప్పవచ్చు. అతడు, 
\q2 “నాకు ద్రాక్షారసం, మద్యం ఇవ్వండి. నేను మీకు మంచి విషయాలు చెపుతాను” అని అనవచ్చు. 
\q1 అతడు వారికి ఆ విధంగా బోధకుడవుతాడు! 
\s1 యెహోవా తన ప్రజలను ఒక్క చోటికి చేర్చటం 
\q1
\v 12 అవును, యాకోబు వంశీయులారా, నేను మీ అందరినీ ఒక్కచోటికి తీసుకువస్తాను. 
\q2 ఇశ్రాయేలు ప్రజలలో మిగిలిన వారందరినీ సమకూర్చుతాను. 
\q1 దొడ్డిలోని గొర్రెల్లా, పచ్చిక బీడులోనిమందల్లా, వారిని నేను సమకూర్చుతాను. 
\q2 అప్పుడు ఆ స్థలమంతా అనేకమందిచేసే ధ్వనులతో నిండిపోతుంది. 
\q1
\v 13 “ఒక వ్యక్తి” ముందుకు తోసుకు వచ్చి తన ప్రజల ముందుకు వస్తాడు. 
\q2 ఆయన ద్వారాలను పడదోసుకుపోతాడు. ప్రజలు ఆ నగరాన్ని వదలివేస్తారు. 
\q1 వారి రాజు వారిముందు నడుస్తాడు. 
\q2 యెహోవా తన ప్రజల ముందు ఉంటాడు. 
\b
\c  3  
\s1 చెడు చేసిన ఇశ్రాయేలు నాయకుల అపరాధిత్వం 
\q1
\v 1 అప్పుడు నేనిలా అన్నాను: “యాకోబు పెద్దలారా, ఇశ్రాయేలు దేశాధిపతులారా, ఇప్పుడు వినండి. 
\q2 న్యాయమంటే ఏమిటో మీరు తెలుసుకోవాలి! 
\q1
\v 2 కాని మీరు మంచిని ద్వేషించి, చెడును ప్రేమిస్తారు! 
\q2 మీరు వారి ప్రజల చర్మాన్ని ఒలుస్తారు. 
\q2 మీరు వారి ఎముకలపై గల మాంసాన్ని లాగివేస్తారు! 
\q1
\v 3 మీరు నా ప్రజలను నాశనం చేస్తున్నారు! 
\q2 మీరు వారి చర్మాన్ని ఒలుచుకుంటున్నారు; వారి ఎముకలను విరుగ గొడుతున్నారు. 
\q2 మాంసంలా వారి ఎముకలను కుండలో పెట్టటానికి మీరు నరుకుతారు! 
\q1
\v 4 అప్పుడు మీరు దేవుడైన యెహోవాను ప్రార్థిస్తారు. 
\q2 కాని ఆయన మీ ప్రార్థన వినడు; 
\q1 దేవుడైన యెహోవా మిమ్మల్ని చూచి ముఖం తిప్పుకుంటాడు. 
\q2 ఎందుకంటే మీరు చెడుపనులు చేశారు!” 
\s1 బూటకపు ప్రవక్తలు 
\p
\v 5 అబద్ధ ప్రవక్తలు యెహోవా ప్రజలకు తప్పుడు జీవిత విధానాన్ని బోధిస్తారు. యెహోవా ఆ ప్రవక్తల విషయంలో ఈ విధంగా చెపుతున్నాడు: 
\b
\q1 “ప్రజలు గనుక ఈ ప్రవక్తలకు తినటానికి ఆహారం ఇస్తే వారు శాంతి అని అరుస్తారు! 
\q1 ఒకవేళ ప్రజలు వారికి ఆహారం ఇవ్వకపోతే, 
\q2 అప్పుడు ప్రవక్తలు ‘యుద్ధానికి సిద్ధంకండి’ అని అరుస్తారు. 
\b
\q1
\v 6 “అందువల్ల మీకు చీకటి కమ్మినట్లుఉంటుంది. 
\q2 మీకు దర్శనాలు కలుగవు. 
\q1 భవిష్యత్తులో ఏమి జరుగుతుందో మీరు చెప్పలేరు గనుక. 
\q2 మీకు అంధకారం వ్యాపించినట్లు ఉంటుంది. 
\q1 ఈ ప్రవక్తలకు సూర్యుడు అస్తమిస్తాడు. 
\q2 వారికి పట్టపగలే అంధకారం ఆవరిస్తుంది. 
\q1
\v 7 దీర్గదర్శులు (ప్రవక్తలు) సిగ్గుపడతారు. 
\q2 భవిష్యత్తును చూసేవారు కలవరపాటు చెందుతారు. 
\q1 అవును; వారంతా వారి నోళ్లు మూసుకుంటారు. 
\q2 ఎందుకంటే దేవునివద్ద నుండి సమాధానం రాదు! 
\s1 మీకా దేవుని యొక్క నిజమైన ప్రవక్త 
\q1
\v 8 కానీ యెహోవా ఆత్మ నన్ను శక్తితోను, 
\q2 మంచితనంతోను, బలంతోను నింపివేసింది. 
\q1 కావున నేను యాకోబుకు అతని పాపాలనుగూర్చి చెప్పగలను. 
\q2 అవును ఇశ్రాయేలుకు అతను చేసిన పాపాలను గురించి నేను చెపుతాను!” 
\s1 ఇశ్రాయేలు నాయకులు నిందకు పాలవటం 
\q1
\v 9 యాకోబు ప్రజల నాయకులారా, ఇశ్రాయేలు అధిపతులారా, నేను చెప్పేది వినండి! 
\q2 మీరు న్యాయాన్ని ద్వేషిస్తారు. 
\q1 మీరు తిన్నగా ఉన్నదానిని వంకర చేస్తారు! 
\q1
\v 10 మీరు ప్రజలను హత్యచేసి సీయోనును నిర్మించారు! 
\q2 మీరు యెరూషలేమును పాపంతో నిర్మించారు! 
\q1
\v 11 యెరూషలేములో న్యాయాధిపతులు రహస్యంగా లంచాలు తీసుకుంటారు. 
\q2 వారలా చేసి న్యాయస్థానంలో తమ తీర్పు ఇస్తారు. 
\q1 ప్రజలకు బోధించే ముందు 
\q2 యెరూషలేము యాజకులకు వేతనం చెల్లించాలి. 
\q1 ప్రవక్తలు భవిష్యత్తులోకి చూసే 
\q2 ముందు ప్రజలు వారికి డబ్బు చెల్లించాలి. 
\q1 అప్పుడా నాయకులు, “మనకు ఏరకమైన కీడూరాదు! 
\q2 యెహోవా మనపట్ల ఉన్నాడు!” అని అంటారు. 
\b
\q1
\v 12 మీ మూలంగానే సీయోను నాశనమవుతుంది. 
\q2 అది దున్నిన పొలంలా తయారవుతుంది. 
\q1 యెరూషలేము రాళ్ల గుట్టలా మారుతుంది. 
\q2 ఆలయపు పర్వతం పొదలతో నిండినవట్టి కొండలా తయారవుతుంది. 
\b
\c  4  
\s1 యెరూషలేమునుండి న్యాయం రావటం 
\q1
\v 1 చివరి రోజులలో ఇలా జరుగుతుంది. 
\q2 పర్వతాలన్నిటిలో దేవుడైన యెహోవా ఆలయమున్న పర్వతం మిక్కిలి ప్రాముఖ్యంగలది అవుతుంది. 
\q1 అది కొండలన్నిటిలో ఉన్నతంగా చేయబడుతుంది. 
\q2 అన్యదేశాల ప్రజలు దానివద్దకు ప్రవాహంలా వస్తారు. 
\q1
\v 2 అనేక దేశాలవారు వచ్చి ఇలా అంటారు: 
\q2 “రండి మనం యెహోవా పర్వతంమీదికి వెళదాం! 
\q2 యాకోబు దేవుని ఆలయానికి వెళదాం! 
\q1 యెహోవా తన ధర్మాన్ని మనకు నేర్పుతాడు. 
\q2 ఆయన మార్గంలో మనం నడుద్దాం.” 
\b
\q1 ఎందువల్లనంటే దేవుని బోధలు సీయోనునుండి వస్తాయి. 
\q2 యెహోవా వాక్కు యెరూషలేమునుండి వస్తుంది! 
\q1
\v 3 యెహోవా అనేకా జనుల మధ్య తీర్పు తీర్చుతాడు. 
\q2 బహు దూరానగల బలమైన దేశాల ప్రజలకు ఆయన తీర్పు ఇస్తాడు. 
\q1 అప్పుడు వారు తమ కత్తులను సాగగొట్టి వాటిని నాగలికర్రలుగా చేస్తారు. 
\q2 ఆ జనులు తమ ఈటెలను సాగ గొట్టిచెట్లను నరికే పనిముల్లుగా చేస్తారు. 
\q1 జనులు ఒకరితో ఒకరు కత్తులతో యుద్ధం చేయటం మాని వేస్తారు. 
\q2 వారిక ఎన్నడూ యుద్ధ వ్యూహాలను అధ్యయనం చేయరు! 
\q1
\v 4 లేదు, ప్రతి ఒక్కడూ తన ద్రాక్షాలతల క్రింద, 
\q2 అంజూరపు చెట్టుక్రింద కూర్చుంటాడు. 
\q1 వారిని ఎవ్వరూ భయపడేలా చేయరు! 
\q2 ఎందువల్లనంటే సర్వశక్తిమంతుడైన యెహావా ఇది చెప్పాడు! 
\b
\q1
\v 5 అన్యదేశాల ప్రజలు తమతమ దేవుళ్లను అనుసరిస్తారు. 
\q2 కానీ మనం మాత్రం మన దేవుడైన యెహోవా నామాన్ని సదా స్మరించుకుంటాం! 
\s1 రాజ్యం తిరిగి పొందబడటం 
\q1
\v 6 యెహోవా చెపుతున్నాడు, 
\q1 “యెరూషలేము గాయపర్చబడగా కుంటిది అయ్యింది. 
\q2 యెరూషలేము అవతలకు విసిరివేయబడింది. 
\q1 యెరూషలేము గాయపర్చబడింది; శిక్షింపబడింది. 
\q2 అయినా నేను ఆమెను నా వద్దకు తీసుకొనివస్తాను. 
\b
\q1
\v 7 “ఆ ‘కుంటి’ నగరవాసులే బతుకుతారు. 
\q1 ఆ నగర ప్రజలు నగరం వదిలివెళ్లేలా బలవంత పెట్టబడ్డారు. 
\q2 కాని నేను వారిని ఒక బలమైన రాజ్యంగా రూపొందిస్తారు.” 
\q1 యెహోవా వారికి రాజుగా ఉంటాడు. 
\q2 ఆయన శాశ్వతంగా సీయోను పర్వతం మీదనుండి పరిపాలిస్తాడు. 
\q1
\v 8 ఓ మందల కావలిదుర్గమా, 
\q2 ఓ సీయోను కుమార్తె పర్వతమైన 
\q1 ఓఫెలూ, గతంలోమాదిరి 
\q2 నీవొక రాజ్యంగా రూపొందుతావు. 
\q1 అవును, సీయోను కుమారీ, 
\q2 ఆ రాజ్యం నీకు వస్తుంది. 
\s1 ఇశ్రాయేలీయులు బాబిలోనియాకు ఎందుకు వెళ్లాలి? 
\q1
\v 9 నీవిప్పుడు అంత బిగ్గరగా ఎందుకు ఏడుస్తున్నావు? 
\q2 నీ రాజు వెళ్లిపోయాడా? 
\q1 నీ నాయకుని నీవు కోల్పోయావా? 
\q2 ప్రసవవేదనపడే స్త్రీలా నీవు బాధ పడుతున్నావు. 
\q1
\v 10 సీయోను కుమారీ, నీవు బాధపడు. 
\q2 ప్రసవించే స్త్రీలా నీవు ప్రసవించి “బిడ్డను” కను. 
\q1 ఎందుకంటే నీవు (యెరూషలేము) నగరాన్ని ఇప్పుడు వదిలివేస్తావు. 
\q2 నీవు వెళ్లి పొలంలో నివసిస్తావు. 
\q1 నీవు బబులోనుకు (బాబిలోనియా) వెళతావు. 
\q2 కానీ నీవక్కడనుండి రక్షింపబడతావు. 
\q1 యెహోవా అక్కడికి వెళ్లి నిన్ను 
\q2 నీ శత్రువులనుండి తిరిగి తీసుకొని వస్తాడు. 
\s1 యెహోవా ఇతర దేశాలను నాశనం చేయుట 
\q1
\v 11 అనేక దేశాలు నీ మీద యుద్ధానికి వచ్చాయి. 
\q2 “సీయోను వైపు చూడు! 
\q2 దానిపై దాడి చేయండి!” అని ఆ జనులు అంటారు. 
\b
\q1
\v 12 ఆ జనులు వారి వ్యూహాలు పన్నారు. 
\q2 కాని యెహోవా చేసే యోచన మాత్రం వారు ఎరుగరు. 
\q1 యెహోవా ఆ ప్రజలను ఇక్కడికి ఒక ప్రత్యేక ఉద్దేశ్యంతో తీసుకొని వచ్చాడు. 
\q2 కళ్లంలో ధాన్యం నూర్చబడినట్లు ఆ జనులు నలగదొక్క బడతారు. 
\s1 ఇశ్రాయేలు శత్రువులను ఓడించి జయించటం 
\q1
\v 13 “సీయోను కుమారీ లెమ్ము; ఆ జనాలను అణగదొక్కు. 
\q2 నేను నిన్ను బాగా బలపర్చుతాను. 
\q1 నీకు ఇనుప కొమ్ములు, కంచుగిట్టలు ఉన్నట్లువుతుంది. 
\q2 అనేకమంది జనులను నీవు ముక్కలుగాచి తకగొడతావు. 
\q1 వారి సంపదను నేను యెహోవాకు ఇస్తాను. 
\q2 వారి భాగ్యాన్ని సర్వజగత్తుకూ అధిపతియయైన యెహోవాకు సమర్పిస్తాను.” 
\b
\c  5  
\q1
\v 1 కావున, బలమైన నగరమా నీ సై న్యాలను సమీకరించు. 
\q2 నీ శత్రువులు ముట్టడించటానికి కూడుకుంటున్నారు. 
\q1 వారు ఇశ్రాయేలు న్యాయాధిపతిని చెంపమీద కొడతారు. 
\s1 బెత్లెహేములో పాలకుని పుట్టుక 
\q1
\v 2 కాని, బేత్లెహేము ఎఫ్రాతా, 
\q2 నీవు యూదాలో అతి చిన్న గ్రామానివి. 
\q1 నీ వంశం లెక్కపెట్టానికి కూడా అతి చిన్నది. 
\q2 అయినప్పటికీ, నీ నుండే నా “ఇశ్రాయేలు పాలకుడు” వస్తాడు. 
\q1 ఆయన ఆరంభం (ఉనికి) పురాతన కాలంనుండి, 
\q2 ఆద్యంతములు లేని రోజులనుండి ఉంటూవుంది. 
\q1
\v 3 యెహోవా తన ప్రజలను బబులోను (బాబిలోనియా)లో ఉండనిస్తాడు. 
\q2 స్త్రీ\f + \fr 5:3  \fk స్త్రీ \ft అనగా ఇక్కడ యెరూషలేము కావచ్చు.\f* ప్రసవించే దాకా వారక్కడ ఉంటారు. 
\q1 అప్పుడు ఇంకా బతికివున్న అతని సోదరులు తిరిగివస్తారు. 
\q2 వారు ఇశ్రాయేలు ప్రజలవద్దకు తిరిగివస్తారు. 
\q1
\v 4 అప్పుడు ఇశ్రాయేలును పాలించేవాడు నిలబడి తన మందను మేపుతాడు. 
\q2 యెహోవా తన శక్తితోను; దేవుడైన యెహోవా తన అద్భత నామ మహత్తుతోను ఆయన వారిని నడిపించుతాడు. 
\q1 వారు నిర్భయంగా జీవిస్తారు. 
\q2 ఎందువల్లనంటే, ఆ సమయంలో ఆయన గొప్పతనం భూమి అంచుల దాకా వ్యాపిస్తుంది. 
\q2
\v 5 శాంతి నెలకొంటుంది. 
\b
\q1 అష్షూరు సైన్యం మన దేశంలోకి వస్తుంది. 
\q2 ఆ సైన్యం మన పెద్ద ఇండ్లను నాశనంచేస్తుంది. 
\q1 కాని ఇశ్రాయేలు పాలకుడు ఏడుగురు గొర్రెల కాపరులను ఎంపికచేస్తాడు. 
\q2 కాదు ఆయన ఎనమండగురు నాయకులనుఎంపిక చేస్తాడు. 
\q1
\v 6 వారు తమ కత్తులను ఉపయోగించి, అష్షూరువారిని పాలిస్తారు. 
\q2 వారు తమ స్వంత నగరాలనుండి నిమ్రోదుదేశాన్ని పాలిస్తారు. 
\q1 ఆ ప్రజలను పాలించటానికి వారు తమ కత్తులను ఉపయోగిస్తారు. 
\q2 అప్పుడు ఇశ్రాయేలు పాలకుడు మనలను అష్షూరీయులు నుండి రక్షిస్తాడు. 
\q1 (ఆ ప్రజలు మన రాజ్యంలోకి వస్తారు. 
\q2 వారు మన ప్రాంతాన్ని తమ కాళ్ళకింద త్రొక్కుతారు.) 
\q1
\v 7 యాకోబు సంతతిలో మిగిలిన వారుచాలామంది ప్రజలకు యెహోవా కురిపించే మంచులా ఉంటారు. 
\q2 వారు పచ్చగడ్డిపై పడే వర్షంలా ఉంటారు. 
\q1 వారు ఏ మనిషి కోసమూ వేచి ఉండరు. 
\q2 వారు ఎవరికీ భయపడరు. 
\q1
\v 8 అడవి జంతువుల మధ్య సింహం ఎలా ఉంటుందో, 
\q2 యాకోబు సంతతిలో మిగిలినవారు చాలామంది ప్రజలకు అలా ఉంటారు. 
\q1 గొర్రెలమందల్లో చొరబడిన కొదమ సింహంలా వారుంటారు. 
\q2 సింహం నడుచుకుంటూ వెళ్లినప్పుడు అది ఎటు వెళ్లదలిస్తే అటు వెళుతుంది. 
\q1 అది ఒక జంతువును ఎదుర్కొన్నప్పుడు ఎవ్వడూ దానిని అదుపు చేయలేడు. 
\q2 మిగిలి ఉన్న జనులు అటువంటి సింహంలా ఉంటారు. 
\q1
\v 9 మీరు మీచోతిని మీ శత్రువులపైకి ఎత్తి, 
\q2 వారిని నాశనం చేస్తారు. 
\s1 ప్రజలు దేవునిపై ఆధారపడుట 
\q1
\v 10 దేవుడైన యెహోవా చెపుతున్నాడు, 
\q1 “ఆ సమయంలో మీ గుర్రాలను మీవద్దనుండి తీసుకుంటాను. 
\q2 మీ రథాలను నాశనంచేస్తాను. 
\q1
\v 11 మీ దేశంలోగల నగరాలను నేను నాశనం చేస్తాను. 
\q2 మీ కోటలన్నిటినీ కూలగొడతాను. 
\q1
\v 12 మీరిక ఎంతమాత్రం మంత్రతంత్రాలు చేయ ప్రయత్నించరు. 
\q2 భవిష్యత్తును చెప్ప యత్నించే జనులుమీకిక వుండబోరు. 
\q1
\v 13 మీ బూటకపు దేవుళ్లు విగ్రహాలను నేనునాశనం చేస్తాను. 
\q2 ఆ బూటకపు దేవుళ్ల జ్ఞాపకార్థం ఏర్పాటు చేసిన రాళ్లను నేను పడగొట్టతాను. 
\q2 నీ చేతులు చేసిన వస్తువులను నీవు ఆరాధించవు. 
\q1
\v 14 అషేరా దేవతను ఆరాధించటానికి ఏర్పాటు చేయబడిన స్తంబాలను లాగివేస్తాను. 
\q2 మీ బూటకపు దేవుళ్లను నేను నాశనం చేస్తాను. 
\q1
\v 15 కొంతమంది మనుష్యులు నా మాట వినరు. 
\q2 నేను నా కోపాన్ని చూపిస్తాను. ఆ జనులకు నేను ప్రతీకారంచేస్తాను.” 
\b
\c  6  
\s1 దేవుడైన యెహోవా ఫిర్యాదు చేయడం 
\q1
\v 1 యెహోవా ఏమి చేపుతున్నాడో ఇప్పుడు విను 
\q1 నీవు లేచి పర్వతాలముందు నిలబడు. 
\q2 వాటికి నీ కథ విన్నవించుకో. కొండలను నీ కథ విననియ్యి. 
\q1
\v 2 తన ప్రజలకు వ్యతిరేకంగా యెహోవాకు ఒక ఫిర్యాదు వుంది. 
\q2 పర్వతాల్లారా, యెహోవా చేసే ఫిర్యాదు వినండి. 
\q1 భూమి పునాదుల్లారా, యెహోవా చేప్పేది వినండి. 
\q2 ఇశ్రాయేలుది తప్పు అని ఆయన నిరూపిస్తాడు! 
\b
\q1
\v 3 యెహోవా చెపుతున్నాడు, “నా ప్రజలారా, మీ పట్ల నేనేమి తప్పు చేశాను? 
\q2 మీరు నాపట్ల విరక్తి చెందేలా నేను ఏమి చేశాను? 
\q2 మీకు నేను చేసిన పనులు నాకు చెప్పండి! 
\q1
\v 4 నేను చేసిన పనులు మీకు నేను చెపుతాను! 
\q2 ఐగుప్తు (ఈజిప్టు) దేశం నుండి మిమ్ముల్ని నేను తీసుకువచ్చాను. 
\q1 మీకు నేను దాస్యంనుండి విముక్తి కలిగించాను. 
\q2 నేను మీవద్దకు మోషే, అహరోను, మిర్యాములను పంపాను. 
\q1
\v 5 నా ప్రజలారా, మోయాబు రాజైన బాలాకు చేసిన దుష్టవ్యూహాలను మీరు గుర్తుపెట్టుకోండి. 
\q2 బెయోరు కుమారుడైన బిలాము అనేవాడు బాలాకుకు చెప్పిన విషయాలు గుర్తుకు తెచ్చుకోండి 
\q1 అకాసియ (షిత్తీయు) నుండి గిల్గాలువరుకు జరిగిన విషయాలను గుర్తుకు తెచ్చుకోండి. 
\q2 అప్పుడు యెహోవా న్యాయ వరున్తుడని మీరు తెలుసుకుంటారు!” 
\s1 దేవుడు మననుండి ఏమి కోరుతున్నాడు? 
\q1
\v 6 దేవుడైన యెహోవా సన్నధికి నేను వచ్చినప్పుడు, 
\q2 నేను దేవుని ముందు సాష్టాంగ పడినప్పుడు నాతో నేనేమి తీసుకొనిరావాలి? 
\q1 ఒక సంవత్సరం వయస్సుగల కోడెదూడను 
\q2 దహనబలి నిమిత్తం తీసుకొని నేను యెహోవా వద్దకు రావాలా? 
\q1
\v 7 యెహోవా వెయ్యి పొట్టేళ్లతో లేక పదివేల నదులకు సమానమైన నూనెతో సంతృప్తి చెందుతాడా, 
\q2 నా పాప పరిహారానికి నా ప్రథమ సంతానాన్నిబలి ఇవ్వనా? 
\q1 నా పాపాలకు పరిహారంగా నా శరీరంలో 
\q2 భాగంగా పుట్టిన శిశువును అర్పించనా? 
\b
\q1
\v 8 మానవుడా, మంచి విషయాలను గురించి యెహోవా నీకు చెప్పియున్నాడు. 
\q2 యెహోవా నీ నుండి కోరేవి ఇవి: 
\q1 ఇతరుల పట్ల నీవు న్యాయంగా ప్రవర్తించు. 
\q2 ప్రజలపట్ల ప్రేమ, దయకలిగి ఉండటానికి ఇష్టపడు. 
\q2 అణకువ కలిగి నీ దేవునితో జీవించు. 
\s1 ఇశ్రాయేలీయులు ఏమి చేస్తున్నారు? 
\q1
\v 9 దేవుడైన యెహోవా కంఠం నగరాన్ని (యెరూషలేము) పిలుస్తూవుంది. 
\q1 తెలివిగల మనష్యుడు యెహోవా నామాన్ని గౌరవిస్తాడు. 
\q2 కావున శిక్షించే దండంపట్ల, ఆ దండాన్నిచేత ధరించేవాని పట్ల ధ్యానముంచు! 
\q1
\v 10 దుష్టులు తాము దొంగిలించిన 
\q2 ధనరాశులను ఇంకా దాస్తున్నారా? 
\q1 దుష్టులు ఇంకా మరీ చిన్నబట్టలతో 
\q2 జనాన్నిమోసగిస్తున్నారా? 
\q2 అలా ప్రజలను మోసగించే విధానాలను యెహోవా అసహ్యించు కుంటాడు! 
\q1
\v 11 దుష్టులు ఇంకా తప్పుడు కొలతలు, 
\q2 తప్పుడు తూనికలతో ప్రజలను మోసగిస్తున్నారా? 
\q1 తప్పుడు కొలతలు కొలవటానికి వారింకా దొంగతూకపురాళ్లు, 
\q2 దొంగ కొలతలుగల సంచులు కలిగియున్నారా? 
\q2 అవును! అవన్నీ ఇంకా జరుగుతూనే ఉన్నాయి! 
\q1
\v 12 ఆ నగరంలో ధనవంతులు ఇంకా క్రూరమైన పనులు చేస్తున్నారు! 
\q2 ఆ నగరవాసులు ఇంకా అబద్ధాలు చెపుతున్నారు! 
\q2 అవును, ఆ ప్రజలు అబద్ధాలు చెపుతూనే ఉన్నారు! 
\q1
\v 13 కావున నేను నిన్ను శిక్షించటం మొదలుపెట్టాను. 
\q2 నీ పాపాల కారణంగా నేను నిన్ను నాశనంచేస్తాను. 
\q1
\v 14 నీవు తింటావు; కానీ నీ కడుపు నిండదు. 
\q2 నీ కడుపు ఖాళీగా ఉండి నీవు ఇంకా ఆకలితో ఉంటావు. 
\q1 నీవు ప్రజలను సురక్షితంగా ఉంచటానికి ప్రయత్నిస్తావు. 
\q2 కాని కత్తులు పట్టిన జనులు నీవు కాపాడిన జనులను చంపుతారు, నిన్ను పట్టుకుంటారు. 
\q1
\v 15 నీవు విత్తనాలు చల్లుతావు; 
\q2 కానీ నీవు పంట కోయలేవు. 
\q1 ఒలీవ గింజలను గానుగపడతావు; 
\q2 కానీ నీకు నూనెరాదు. 
\q1 నీ తియ్యటి ద్రాక్షారసం తాగటానికి 
\q2 నీవు అనుమతింపబడవు. 
\q1
\v 16 ఎందకుంటే నీవు ఒమ్రీ\f + \fr 6:16  \fk ఒమ్రీ \ft ఒక ఇశ్రాయేలు రాజు. అతడు తన ప్రజలు అబద్ధపు దేవుళ్లను ఆరాధించేలా చేశాడు. 1 రాజులు 16:21-26 చూడండి.\f* నిర్దేశించిన కట్టుబాట్లను అనుసరిస్తూ, 
\q2 అహాబు వంశంవారు చేసిన చెడు పనులన్నీ చేస్తున్నావు. 
\q1 నీవు వారి బోధలను పాటిస్తున్నావు. 
\q2 అందువల్ల నీవు నాశనమయ్యేలా చేస్తాను. 
\q1 నీ నగరవాసులు నవ్వుల పాలవుతారు. 
\q2 చీదర పుట్టించే నా జనులు బందీలుగా కొనిపోబడతారు. 
\b
\c  7  
\s1 ప్రజల దుష్కార్యాలపట్ల మీకా కలత చెందటం 
\q1
\v 1 నేను కలత చెందాను! ఎందుకంటే, నేను సేకరించబడిన వేసవి కాలపు పండులా ఉన్నాను. 
\q2 పండిపోయినా ద్రాక్షాపండ్లవలె ఉన్నాను. 
\q1 తినటానికి ద్రాక్షాపండ్లు మిగలలేదు. 
\q2 నేను కాంక్షించే తొలి అంజూరపు పండ్లులేనేలేవు. 
\q1
\v 2 అనగా విశ్వసంగల జనులంతా పోయారు. 
\q2 ఈ దేశంలో మంచివాళ్లంటూ ఎవ్వరూ మిగలలేదు. 
\q1 ప్రతి ఒక్కడూ మరొకడిని చంపటానికి వేచివున్నాడు. 
\q2 ప్రతి ఒక్కడూ తన సోదరుని కపటో పాయంతో పట్టటానికి యత్నిస్తున్నాడు. 
\q1
\v 3 ప్రజలు తమ రెండు చేతులతో చెడ్డపనులు చేయటానికి సమర్థులైవున్నారు. 
\q2 అధిపతులు లంచం అడుగుతారు. 
\q1 ఒక న్యాయాధిపతి న్యాయస్థానంలో తన తీర్పును తారుమారు చేయటానికి డబ్బు తీసుకుంటాడు. 
\q2 “ముఖ్యులగు పెద్దలు” మంచివైన, న్యాయమైన నిర్ణయాలు చేయరు. వారేది చేయదలచారో అదే చేస్తారు. 
\q1
\v 4 వారిలో అతి మంచివాడు సహితం ముండ్లపొదవలె ఉంటాడు. 
\q2 వారిలో మిక్కిలి మంచివాడు సహితం ముండ్లుపొదకంటే చాలా కంటకుడై ఉంటాడు. 
\s1 శిక్షపడే రోజు వస్తూవుంది. 
\q1 నీ ప్రవక్తలు ఈ రోజు వస్తుందని చెప్పారు. 
\q2 నీ కావలివాండ్ర దినం రానేవచ్చింది. 
\p ఇప్పుడు నీవు శిక్షింపబడతావు! ఇప్పుడు నీవు కలవరపడతావు! 
\q1
\v 5 నీ పొరుగువానిని నమ్మవద్దు! 
\p స్నేహితుని నమ్మువద్దు! 
\q1 నీ భార్యతో సహితం 
\q2 నీవు స్వేచ్చగా మాట్లాడవద్దు! 
\q1
\v 6 తన ఇంటివారే తనకు శత్రువులవుతారు. 
\q2 ఒక కుమారుడు తన తండ్రిని గౌరవించడు. 
\q1 ఒక కుమార్తె తన తల్లికి ఎదురు తిరుగుతుంది. 
\q2 ఒక కోడలు తన అత్తపై తిరుగుబడుతుంది. 
\s1 దేవుడైన యెహోవాయే రక్షకుడు 
\q1
\v 7 కావున సహాయంకొరుకు నేను యెహోవా తట్టు చూస్తాను. 
\q2 నాకు సహాయం చేయటానికి నేను యెహోవా కొరకు నిరీక్షిస్తాను. 
\q2 నా దేవుడు నా మొర ఆలకిస్తాడు. 
\q1
\v 8 నేను పతనమయ్యాను. కానీ, ఓ శత్రువూ, నన్ను చూచి నవ్వకు! 
\q2 నేను తిరిగి లేస్తాను. 
\q1 నేనిప్పుడు అంధకారంలో కూర్చున్నాను. 
\q2 కానీ యెహోవాయే నాకు వెలుగు. 
\s1 యెహోవా క్షమిస్తాడు 
\q1
\v 9 నేను యెహోవా పట్ల పాపం చేశాను. 
\q2 అందువల్ల ఆయన నేనంటే కోపంగా ఉన్నాడు. 
\q1 కానీ న్యాయ స్థానంలో ఆయన నా తరపున వాదిస్తాడు. 
\q2 నాకు మంచి జరిగే పనులు ఆయన చేస్తాడు. 
\q1 పిమ్మట ఆయన నన్ను వెలుగులోకి తీసుకువస్తాడు. 
\q2 ఆయన చేసింది న్యాయమైనదని నేను గ్రహిస్తాను. 
\q1
\v 10 నా శత్రువు ఇది చూసి సిగ్గుపడుతుంది. 
\q2 “నీ దేవుడైన యెహోవా ఎక్కడున్నాడు?” అని నా శత్రువు నన్నుడిగింది. 
\q1 ఆ సమయంలో ఆమెను చూసి నేను నవ్వుతాను. 
\q2 వీధిలో మట్టమీద నడిచి నట్లు జనులు ఆమెమీద నడుస్తారు. 
\s1 యూదులు తిరిగిరావటం 
\q1
\v 11 నీ గోడలు తిరిగి కట్టబడే సమయం వస్తుంది. 
\q2 ఆ సమయంలో వారి దేశం విస్తరిస్తుంది. 
\q1
\v 12 నీ ప్రజలు నీ దేశానికి తిరిగివస్తారు. 
\q2 అష్షూరునుండి, ఈజిప్టు దేశపు నగరాలనుండి వారు వస్తారు. 
\q1 నీ దేశం ఈజిప్టు నది మొదలుకొని యూఫ్రటీసు నదివరకు, 
\q2 పడమట సముద్రంనుండి తూర్పున పర్వతాలవరకు వ్యాపించి ఉంటుంది. 
\b
\q1
\v 13 దేశం పాడై పోయింది. దానిలో నివసించే జనులవల్ల, 
\q2 వారు చేసిన పనులవల్ల అది పాడై పోయింది. 
\q1
\v 14 కావున దండం చేపట్టి నీ ప్రజలను పాలించు. 
\q2 నీకు చెందిన ప్రజా సమూహాన్ని పాలించు. 
\q1 ఆ మంద (జనులు) అడవుల్లోనూ, కర్మెలు, పర్వతం మీదనూ ఒంటరిగానూ ఉంటుంది. 
\q2 గతంలో మాదిరి ఆ మంద బాషానులోనూ, గిలాదులోనూ నివసిస్తుంది. 
\s1 ఇశ్రయేలు తన శత్రువులను ఓడించటం 
\q1
\v 15 నేను నిన్ను ఈజిప్టు నుండిబయటకు తీసుకొని వచ్చినప్పుడు ఎన్నో అద్భుతకార్యాలు జరిపించాను. 
\q2 ఆ రకంగా మీరింకా ఎన్నో అద్భుత కార్యాలు చూసేలా చేస్తాను. 
\q1
\v 16 అన్య జనులు ఆ అద్భుతకార్యాలు 
\q2 చూసి సిగ్గుపడతారు. 
\q1 వారి “శక్తి” నాదానితో పోల్చినప్పుడు 
\q2 వ్యర్థమైనదని వారు గ్రహిస్తారు. 
\q1 వారు విస్మయం చెంది, వారి నోళ్లపై చేతులు వేసుకుంటారు! 
\q2 వారు చెవులు మూసుకొని, వినటానికి నిరాకరిస్తారు. 
\q1
\v 17 వారు పాములా మట్టిలో పాకుతారు. 
\q2 వారు భయంతో వణుకుతారు. 
\q1 తమ బొరియల్లోనుంచి బయటకు వచ్చే కీటకాలవలె, 
\q2 వారు నేలమీద పాకుతారు. 
\q1 వారు భయపడి దేవుడైన యెహోవా వద్దకు వస్తారు. 
\q2 నీ ముందు వారు భయపడతారు! 
\s1 యెహోవాకు ప్రశంస 
\q1
\v 18 నీవంటి దేవుడు మరొకడు లేడు. 
\q2 పాపం చేసిన దోషులను నీవు క్షమిస్తావు. 
\q2 నీ ప్రజలలో మిగిలిన వారి పాపాల వైపు నీవు చూడవు. 
\q1 దేవుడైన యెహోవా కోపం శాశ్వతంగా ఉండదు. 
\q2 ఎందుకంటే ఆయన కనికరం చూపటానికి ఇష్టపడతాడు. 
\q1
\v 19 యెహోవా, మమ్మల్ని ఓదార్చు. మా పాపాలను పరిహరించు. 
\q2 మా పాపాలన్నిటినీ లోతైన సముద్రంలోకి విసిరివేయుము. 
\q1
\v 20 దేవా, నీవు యాకోబు యెడల నమ్మకస్తుడవుగా ఉంటావు. 
\q2 అబ్రాహాము యెడల దయకలిగి యుంటావు. ఎందుకంటే మా పూర్వీకులకు పురాతన కాలమందు నీవు వాగ్దానం చేశావు. 