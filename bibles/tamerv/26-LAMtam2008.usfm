\id LAM - Copyright World Bible Translation Center 1998-2008 
\ide UTF-8
\h புலம்பல் 
\toc1 எரேமியாவின் புலம்பல் 
\toc2 புலம். 
\mt1 எரேமியாவின் புலம்பல் 
\c 1  
\s1 எருசலேம் அவளது அழிவிற்காக அழுகிறாள் 
\q1
\v 1 எருசலேம் ஒரு காலத்தில் ஜனங்கள் நிறைந்த நகரமாக இருந்தது. 
\q2 ஆனால் இப்போது, இந்த நகரம் வனாந்தரமாயுள்ளது! 
\q1 எருசலேம் உலகத்தில் பெரிய நகரங்களுள் ஒன்றாயிருந்தது. 
\q2 ஆனால் இப்போது, அவள் ஒரு விதவையைப் போன்றிருக்கிறாள். 
\q1 அவள் ஒரு காலத்தில் நகரங்களில் இளவரசியைப் போன்றிருந்தாள். 
\q2 ஆனால் இப்பொழுது அடிமையாக்கப்பட்டிருக்கிறாள். 
\q1
\v 2 அவள் இரவில் பரிதாபமாக அழுகிறாள். 
\q2 அவளது கண்ணீர் அவளின் கன்னங்களில் உள்ளது. 
\q2 இப்பொழுது யாருமே அவளைத் தேற்றுவாரில்லை. 
\q1 பல நாடுகள் அவளிடம் நட்புடனிருந்தன. 
\q2 இப்பொழுது யாரும் அவளுக்கு ஆறுதல் அளிக்கவில்லை. 
\q1 அவளது அனைத்து நண்பர்களும் அவளுக்கு முதுகைத் திருப்பிக் கொண்டனர். 
\q2 அவளது நண்பர்கள் அவளின் எதிரிகளானார்கள். 
\q1
\v 3 யூதா மிகவும் துன்புற்றது. 
\q2 பிறகு, யூதா சிறையெடுக்கப்பட்டது. 
\q1 யூதா மற்ற நாடுகளுக்கு மத்தியில் வாழ்கிறது. 
\q2 ஆனால், அவள் ஓய்வைப் பெற்றிருக்கவில்லை. 
\q1 ஜனங்கள் அவளைத் துரத்திப் பிடித்தார்கள். 
\q2 அவர்கள் அவளைக் குறுகலான பள்ளத்தாக்குகளில் பிடித்தனர். 
\q1
\v 4 சீயோனுக்குப் போகிற சாலைகள் மிகவும் துக்கப்படுகின்றன. 
\q2 ஏனென்றால், விடுமுறை நாட்களைக் கழிக்க எவரும் இனிமேல் வருவதில்லை. 
\q1 சீயோனின் அனைத்து வாசல்களும் அழிக்கப்பட்டன. 
\q2 சீயோனின் அனைத்து ஆசாரியர்களும் தவிக்கிறார்கள். 
\q1 சீயோனின் இளம் பெண்கள் கடத்திக் கொண்டுப்போகப்பட்டனர். 
\q2 இவை அனைத்தும் சீயோனுக்கு துக்கத்தை ஏற்படுத்துகிறது. 
\q1
\v 5 எருசலேமின் பகைவர்கள் வெற்றி பெற்றார்கள். 
\q2 அவளது பகைவர்கள் வளமடைந்தனர். 
\q1 இது ஏன் நிகழ்ந்தது என்றால், கர்த்தர் அவளைத் தண்டித்தார். 
\q2 அவர் எருசலேமை அவளது பல பாவங்களுக்காகத் தண்டித்தார். 
\q1 அவளது பிள்ளைகள் வெளியேறிவிட்டனர். 
\q2 அவர்களது பகைவர்கள் அவர்களைக் கைப்பற்றி பிடித்துக்கொண்டு போனார்கள். 
\q1
\v 6 சீயோன் மகளது\f + \fr 1:6  \fk சீயோன் மகள் \ft எருசலேமின் மற்றொரு பெயர்.\f* அழகு போய்விட்டது. 
\q2 அவளது இளவரசர்கள் மேய்ச்சல் இடத்தைக் கண்டுபிடியாத மான்களைப் போலானார்கள். 
\q2 அவர்கள் பலமில்லாமல் அவர்கள் தம்மை துரத்துகிறவனை விட்டு ஓடிப்போனார்கள். 
\q1
\v 7 எருசலேம் பின்னோக்கி நினைத்துப் பார்க்கிறாள். 
\q1 எருசலேம் தான் பாதிக்கப்பட்டு 
\q2 தன் வீடுகளை இழந்த காலத்தை நினைக்கிறாள். 
\q1 அவள் கடந்த காலத்தில் தான் பெற்றிருந்த 
\q2 இனிய காரியங்களை எண்ணிப் பார்க்கிறாள். 
\q1 அவள் பழைய நாட்களில் பெற்ற 
\q2 சிறந்தவற்றை நினைத்துப் பார்க்கிறாள். 
\q1 அவள் தனது ஜனங்கள் எதிரிகளால் சிறை பிடிக்கப்பட்டதை 
\q2 எண்ணிப் பார்க்கிறாள். 
\q1 அவள் தனக்கு உதவ எவரும் இல்லாத 
\q2 நிலையை எண்ணுகிறாள். 
\q1 அவளை அவளது பகைவர்கள் பார்க்கும்போது சிரித்தார்கள். 
\q2 ஏனென்றால், அவள் அழிக்கப்பட்டாள். 
\q1
\v 8 எருசலேம் மிக மோசமான பாவங்களைச் செய்தாள். 
\q2 எருசலேம் பாவம் செய்ததால், 
\q2 அவள் அழிக்கப்பட்ட நகரமானாள். 
\q1 ஜனங்கள் அவளது நிலையைக் கண்டு தங்களின் தலைகளை அசைத்து மறுதலிக்கிறார்கள். 
\q2 கடந்த காலத்தில் ஜனங்கள் அவளை மதித்தனர். இப்போது ஜனங்கள் அவளை வெறுக்கின்றனர். 
\q1 ஏனென்றால், அவர்கள் அவளை அவமானப்படுத்தினார்கள். 
\q2 எருசலேம் பெருமூச்சுவிட்டு பின்னிட்டுத் திரும்பினாள். 
\q1
\v 9 எருசலேமின் ஆடைகள் அழுக்காயின. 
\q2 அவளுக்கு என்ன நிகழப்போகிறது என்பதைப் பற்றி அவள் எண்ணிப் பார்க்கவில்லை. 
\q1 பார் நான் எப்படி காயப்பட்டேன்! அவளது வீழ்ச்சி அதிசயமானது. 
\q2 அவளுக்கு ஆறுதல் சொல்ல எவருமில்லை. 
\q1 “கர்த்தாவே! நான் எவ்வாறு காயப்பட்டேன் என்பதைப் பாரும். 
\q2 எனது பகைவன் தன்னை எவ்வளவு பெரியவனாக நினைக்கிறான் என்பதைப் பாரும்!” என்று சொன்னாள். 
\b
\q1
\v 10 பகைவன் தனது கையை நீட்டினான். 
\q2 அவன் அவளது இன்பமான அனைத்தையும் எடுத்துக் கொண்டான். 
\q1 உண்மையில், அவள் தனது ஆலயத்திற்குள் அயல்நாட்டவர்கள் நுழைவதைப் பார்த்தாள், 
\q2 கர்த்தாவே, அந்த ஜனங்கள் எங்கள் சபையில் சேரமுடியாது என்று நீர் சொன்னீர்! 
\q1
\v 11 எருசலேமின் அனைத்து ஜனங்களும் தவிக்கிறார்கள். 
\q2 அவர்கள் உணவுக்காக அலைகிறார்கள். 
\q2 அவர்கள் தங்கள் நல்ல பொருட்களை உணவுக்காக மாற்றிக் கொண்டார்கள். 
\q2 அவர்கள் உயிர் வாழ்வதற்காக இவற்றைச் செய்துகொண்டிருக்கிறார்கள். 
\q1 எருசலேம் சொல்கிறது: “கர்த்தாவே என்னைப் பாரும்! 
\q2 ஜனங்கள் என்னை எப்படி வெறுக்கிறார்கள் பாரும். 
\q1
\v 12 சாலை வழியாகக் கடந்து செல்லும் ஜனங்களே, 
\q2 நீங்கள் எனக்காக கவலைப்படுகின்றவர்களாக தெரியவில்லை. 
\q1 ஆனால் என்னைப் பாருங்கள். 
\q2 எனது வலியைப்போன்று வேறுவலி உண்டோ? 
\q2 எனக்கு வந்திருக்கிற வலியைப்போன்று வேறுவலி இருக்கிறதா? 
\q1 கர்த்தர் என்னைத் தண்டித்திருக்கிறது போன்றவலி வேறு உள்ளதோ? 
\q2 அவர் தனது பெருங்கோபமான நாளில் என்னைத் தண்டித்திருக்கிறார். 
\q1
\v 13 கர்த்தர் மேலிருந்து நெருப்பை அனுப்பினார், 
\q2 அந்த நெருப்பு எனது எலும்புகளுக்குள் சென்றது. 
\q1 அவர் எனது கால்களுக்கு வலையை விரித்தார். 
\q2 என்னைப் பின்னிட்டு விழப்பண்ணினார். 
\q1 என்னைப் பாழ்நிலமாகப் பண்ணினார். 
\q2 நாள் முழுவதும் நான் நோயுற்றிருந்தேன். 
\b
\q1
\v 14 “எனது பாவங்கள் நுகத்தைப்போன்று கட்டப்பட்டுள்ளது, 
\q2 எனது பாவங்கள் கர்த்தருடைய கைகளில் கட்டப்பட்டுள்ளது. 
\q1 கர்த்தருடைய நுகம் என் கழுத்தில் இருக்கிறது. 
\q2 கர்த்தர் என்னை பலவீனமாக்கியுள்ளார். 
\q1 நான் எதிர்த்து நிற்க முடியாதபடி 
\q2 கர்த்தர் என்னை ஒடுக்குகிற ஜனங்களின் கையில் கொடுத்திருக்கிறார். 
\q1
\v 15 கர்த்தர் எனது பலமான படை வீரர்களை மறுத்துவிட்டார். 
\q2 அவ்வீரர்கள் நகரத்திற்குள்ளே இருந்தனர். 
\q1 பிறகு கர்த்தர் ஒரு ஜனக்குழுவை எனக்கு எதிராக கொண்டு வந்தார். 
\q2 என்னுடைய இளம் வீரர்களைக் கொல்வதற்காக அவர்களைக் கொண்டு வந்தார். 
\q1 கர்த்தர் ஆலைக்குள்ளே திராட்சைப் பழங்களை மிதிப்பதுபோல 
\q2 யூதா குமாரத்தியாகிய கன்னிகையை மிதித்தார். 
\b
\q1
\v 16 “நான் இவை அனைத்தின் நிமித்தம் அழுகிறேன். 
\q2 எனது கண்களில் கண்ணீர் ஓடுகிறது. 
\q1 எனக்கருகில் ஆறுதல் எதுவுமில்லை. 
\q2 என்னைத் தேற்ற எவருமில்லை. 
\q1 எனது பிள்ளைகள் பாழான நிலத்தைப் போன்றிருக்கிறார்கள். 
\q2 அவர்கள் அவ்வாறு இருக்கின்றனர். 
\q2 ஏனென்றால் பகைவர்கள் வென்றிருக்கின்றனர்.” 
\b
\q1
\v 17 சீயோன் தனது கைகளை விரித்தாள். 
\q2 அவளுக்கு ஆறுதல் சொல்ல எவருமில்லை. 
\q1 கர்த்தர் யாக்கோபின் பகைவர்களுக்கு கட்டளை கொடுத்திருக்கிறார். 
\q2 கர்த்தர் யாக்கோபின் பகைவர்களுக்கு நகரத்தைச் சுற்றி வளைக்கும்படி கட்டளையிட்டார். 
\q1 எருசலேம் அசுத்தமாகியிருக்கிறது. 
\q2 அந்தப் பகைவர்களுக்கு மத்தியில் எருசலேம் அசுத்தமாயிற்று. 
\b
\q1
\v 18 இப்போது எருசலேம் கூறுகிறாள்: “நான் கர்த்தருக்கு செவிகொடுக்க மறுத்தேன். 
\q2 எனவே, கர்த்தர் இவற்றையெல்லாம் செய்யும் உரிமையைப் பெற்றார். 
\q1 எனவே ஜனங்களே, கவனியுங்கள்! எனது வேதனையைப் பாருங்கள்! 
\q2 எனது இளம் பெண்களும் ஆண்களும் சிறைபிடிக்கப்பட்டிருக்கிறார்கள். 
\q1
\v 19 நான் எனது நேசர்களை கூப்பிட்டேன். 
\q2 ஆனால் அவர்கள் என்னை மோசம் பண்ணினார்கள். 
\q1 எனது ஆசாரியர்களும், முதியவர்களும் 
\q2 இந்நகரத்தில் மரித்திருக்கின்றனர். 
\q1 அவர்கள் உணவுக்காக அலைந்திருக்கிறார்கள். 
\q2 அவர்கள் உயிரோடு வாழ விரும்பியிருக்கிறார்கள். 
\b
\q1
\v 20 “என்னைப் பாரும் கர்த்தாவே, நான் மிக்க துன்பத்தில் இருக்கிறேன்! 
\q2 எனது உள்மனம் கலங்குகிறது! 
\q1 எனது இதயம் மேலிருந்து கீழ்ப்பக்கம் திரும்பினதுபோல் உள்ளது! 
\q2 என்னுடைய கசப்பான அனுபவங்களின் 
\q1 காரணமாக என் இதயம் இப்படி உணர்கிறது! 
\q2 வீதிகளில் வாள் எனது பிள்ளைகளைக் கொன்றது. 
\q1 வீடுகளுக்குள் மரணம் இருந்தது. 
\b
\q1
\v 21 “என்னைக் கவனியுங்கள்! ஏனென்றால், நான் தவித்துக்கொண்டிருக்கிறேன். 
\q2 எனக்கு ஆறுதல் சொல்ல எவரும் இல்லை! 
\q1 எனது பகைவர்கள் எல்லாரும் என் துன்பத்தைக் கேள்விப்பட்டு, 
\q2 அவர்கள் மகிழ்ச்சியோடு இருக்கின்றனர். 
\q1 நீர் இவற்றை எனக்குச் செய்ததால், 
\q2 அவர்கள் மகிழ்ச்சியாக இருக்கிறார்கள். 
\q1 தண்டனைக்குரிய காலம் வரும் என்று நீர் சொன்னீர். 
\q2 எனது பகைவர்களைத் தண்டிப்பதாகச் சொன்னீர். 
\q1 நீர் என்ன சொன்னீரோ அதை இப்பொழுது செய்யும். 
\q2 நான் இப்பொழுது இருப்பதுபோன்று என் பகைவரும் இருக்கட்டும். 
\b
\q1
\v 22 “எனது பகைவர்கள் எவ்வளவு கொடியவர்கள் எனப்பாரும். 
\q2 எனது பாவங்களுக்கெல்லாம் எனக்கு எவ்வாறு செய்தீரோ அதே வழியில் அவர்களுக்கும் செய்யும். 
\q1 இதனைச் செய்யும். 
\q1 ஏனென்றால், நான் மேலும் மேலும் வேதனையடைகிறேன். 
\q2 ஏனென்றால், எனது இதயம் நோயுற்றிருக்கிறது.” 
\c 2  
\s1 கர்த்தர் எருசலேமை அழித்தார். 
\q1
\v 1 கர்த்தர் சீயோன் மகளை ஒரு மேகத்தின் கீழ் எவ்வாறு மூடி வைத்திருக்கிறார் என்பதை பார். 
\q2 அவர் இஸ்ரவேலின் மகிமையை வானத்திலிருந்து பூமிக்கு எறிந்திருக்கிறார். 
\q2 கர்த்தர் அவரது கோப நாளில் இஸ்ரவேல் அவரது பாதபீடம் என்பதை தன் மனதில் வைக்கவில்லை. 
\q1
\v 2 கர்த்தர் யாக்கோபின் வீடுகளை அழித்தார். 
\q2 அவர் அவற்றை இரக்கமில்லாமல் அழித்தார். 
\q1 அவர் அவரது கோபத்தில் யூதா மகளின்\f + \fr 2:2  \fk யூதா மகள் \ft யூதா கோத்திரம்.\f* 
\q2 கோட்டைகளை அழித்தார். 
\q1 கர்த்தர் யூதாவின் இராஜ்யத்தையும் 
\q2 அதன் அரசர்களையும் தரையில் தூக்கி எறிந்தார். 
\q2 அவர் யூதாவின் இராஜ்யத்தை அழித்தார். 
\q1
\v 3 கர்த்தர் கோபமாக இருந்து இஸ்ரவேலின் பலத்தை அழித்தார். 
\q2 அவர் தனது வலது கையை இஸ்ரவேலிலிருந்து எடுத்தார். 
\q1 பகைவர்கள் வந்தபோது அவர் இதனைச் செய்தார். 
\q2 அவர் யாக்கோபில் அக்கினி ஜூவாலைப் போல் எரித்தார். 
\q1 அவர் சுற்றிலும் உள்ளவற்றை எரிக்கிற 
\q2 நெருப்பைப் போன்று இருந்தார். 
\q1
\v 4 கர்த்தர் தனது வில்லை ஒரு பகைவனைப் போன்று வளைத்தார். 
\q2 அவர் தனது வாளை வலது கையில் ஏந்தினார். 
\q1 அவர் யூதாவினுள் கண்ணுக்கு அழகான ஆண்களை எல்லாம் கொன்றார். 
\q2 கர்த்தர் ஒரு பகைவனைப்போன்று அவர்களைக் கொன்றார். 
\q1 கர்த்தர் தனது கோபத்தை ஊற்றினார். 
\q2 அவர் சீயோனின் கூடாரங்களில் அதனை ஊற்றினார். 
\b
\q1
\v 5 கர்த்தர் ஒரு பகைவனைபோன்று ஆகியிருக்கிறார். 
\q2 அவர் இஸ்ரவேலை விழுங்கியிருக்கிறார். 
\q1 அவர் அவளது அரண்மனைகளையெல்லாம் விழுங்கினார். 
\q2 அவர் அவளது கோட்டைகளையெல்லாம் விழுங்கினார். 
\q1 அவர் யூதா மகளின் மரித்த ஜனங்களுக்காக 
\q2 மிகவும் துக்கமும் அழுகையும் உண்டாக்கினார். 
\b
\q1
\v 6 கர்த்தர் தனது சொந்த கூடாரத்தை 
\q2 ஒரு தோட்டத்தின் செடிகளைப் பிடுங்குவதைப் போன்று பிடுங்கிப்போட்டார். 
\q1 ஜனங்கள் போய் கூடி அவரை தொழுவதற்காக 
\q2 இருந்த இடத்தை அவர் அழித்திருந்தார். 
\q1 கர்த்தர் சீயோனில் சிறப்பு சபைக் கூட்டங்களையும், 
\q2 ஓய்வு நாட்களையும் மறக்கப்பண்ணினார். 
\q1 கர்த்தர் அரசன் மற்றும் ஆசாரியர்களை நிராகரித்தார். 
\q2 அவர் கோபங்கொண்டு அவர்களை நிராகரித்தார். 
\q1
\v 7 கர்த்தர் அவரது பலிபீடத்தையும் தனது தொழுவதற்குரிய பரிசுத்தமான இடத்தையும் புறக்கணித்தார். 
\q2 அவர் எருசலேமின் அரண்மனை சுவர்களை இடித்துப்போடும்படி பகைவர்களை அனுமதித்தார். 
\q1 பண்டிகை நாளில் ஆரவாரம் செய்வதுபோல் 
\q2 கர்த்தருடைய ஆலயத்தில் ஆரவாரம் பண்ணினர். 
\q1
\v 8 சீயோன் மகளின் சுவர்களை அழித்திட கர்த்தர் திட்டமிட்டார். 
\q2 அவர் ஒரு அளவு கோட்டை சுவரில் குறித்து, 
\q1 அதுவரை இடித்துப் போடவேண்டும் என்று காட்டினார். 
\q2 அவர் அழிப்பதிலிருந்து தன்னை நிறுத்தவில்லை. 
\q1 எனவே, அவர் அனைத்து சுவர்களையும் துக்கத்தில் அழும்படிச் செய்தார். 
\q2 அவை எல்லாம் முற்றிலும் ஒன்றுக்கும் உதவாது அழிந்துபோயின. 
\b
\q1
\v 9 எருசலேமின் வாசல்கள் தரையில் அமிழ்ந்துகிடந்தன. 
\q2 அவர் அதன் தாழ்ப்பாள்களை உடைத்து நொறுக்கிப்போட்டார். 
\q1 அவரது அரசன் மற்றும் இளவரசர்கள் அயல் நாடுகளில் இருக்கிறார்கள். 
\q2 அங்கே அவர்களுக்கு இனி வேறு போதனைகள் எதுவுமில்லை. 
\q1 எருசலேமின் தீர்க்கதரிசிகளும் கூட 
\q2 கர்த்தரிடமிருந்து எந்தவிதமான தரிசனத்தையும் பெறவில்லை. 
\b
\q1
\v 10 சீயோனின் முதியவர்கள் தரையில் இருக்கின்றனர். 
\q2 அவர்கள் தரையில் அமர்ந்து மௌனமாக இருக்கிறார்கள். 
\q1 தம் தலையில் அவர்கள் தூசியைப் போட்டனர். 
\q2 அவர்கள் கோணியைப் போட்டுக்கொள்கிறார்கள். 
\q1 எருசலேமின் இளம்பெண்கள் துக்கத்தில் 
\q2 தலைகளைக் குனிந்து தரையைப் பார்க்கின்றனர். 
\b
\q1
\v 11 எனது கண்கள் கண்ணீரால் களைத்துப்போயின! 
\q2 எனது உள்மனம் கலங்குகிறது! 
\q1 எனது இதயம் தரையில் ஊற்றப்பட்டதுபோன்று உணர்கின்றது! 
\q2 எனது ஜனங்களின் அழிவைக்கண்டு நான் இவ்வாறு உணர்கிறேன். 
\q1 பிள்ளைகளும் குழந்தைகளும் நகரத்தின் பொது வீதிகளின் மூலைகளிலும் 
\q2 மயக்கமடைந்து கிடக்கின்றனர். 
\q1
\v 12 அப்பிள்ளைகள் தம் தாய்மார்களிடம், 
\q2 “அப்பமும் திராட்சைரசமும் எங்கே?” எனக் கேள்வியைக் கேட்ட வண்ணமாகவே அவர்களின் தாயின் மடியிலே மரிக்கின்றனர். 
\q1
\v 13 சீயோன் மகளே, நான் எதனோடு உன்னை ஒப்பிட முடியும்? 
\q2 சீயோனின் கன்னிகையே, நான் உன்னை எதனோடு ஒப்பிடமுடியும்? 
\q1 நான் உன்னை எப்படி ஆறுதல் செய்யமுடியும்? 
\q2 உனது அழிவானது கடலைப்போன்று அவ்வளவு பெரிதாக இருக்கிறது. 
\q2 எவரும் உன்னை குணப்படுத்த முடியும் என்று நான் நினைக்கவில்லை. 
\b
\q1
\v 14 உனது தீர்க்கதரிசிகள் உனக்காகத் தரிசனம் கண்டார்கள். 
\q2 ஆனால் அவர்களது தரிசனங்கள் எல்லாம் பயனற்றவைகளாயின. 
\q1 அவர்கள் உனது பாவங்களுக்கு எதிராகப் பேசவில்லை. 
\q2 அவர்கள் காரியங்களைச் சரிபண்ண முயற்சி செய்யவில்லை. 
\q1 அவர்கள் உனக்கு செய்திகளைப் பிரசங்கித்தனர். 
\q2 ஆனால் அவை உன்னை ஏமாற்றும் செய்திகள். 
\b
\q1
\v 15 சாலையில் உன்னைக் கடந்துபோகும் ஜனங்கள் 
\q2 உன்னைப் பார்த்து கைதட்டுகிறார்கள். 
\q1 அவர்கள் பிரமித்து எருசலேம் மகளைப் பார்த்து 
\q2 தலையாட்டுகிறார்கள். 
\q1 அவர்கள், “இதுதானா, ‘முழுமையான அழகுடைய நகரம்’ 
\q2 ‘பூமியிலே எல்லோருக்கும் மகிழ்ச்சியளிப்பது’ என்று ஜனங்களால் அழைக்கப்பட்ட நகரம்?” 
\q2 என்று கேட்கிறார்கள். 
\b
\q1
\v 16 உனது எல்லா பகைவர்களும் உன்னைப் பார்த்து நகைப்பார்கள். 
\q2 அவர்கள் உன்னைப் பார்த்து பிரமித்து தம் பற்களைக் கடிக்கிறார்கள். 
\q1 அவர்கள், “நாங்கள் அவர்களை விழுங்கியிருக்கிறோம்! 
\q2 நாங்கள் உண்மையிலேயே இந்த நாளுக்காகவே நம்பிக்கொண்டிருந்தோம். 
\q2 நாங்கள் இறுதியாக இது நிகழ்வதைப் பார்த்திருக்கிறோம்” என்பார்கள். 
\b
\q1
\v 17 கர்த்தர் தான் திட்டமிட்டபடியே செய்தார். 
\q2 அவர் எதைச் செய்வேன் என்று சொன்னாரோ அதையே செய்திருக்கிறார். 
\q2 நீண்ட காலத்திற்கு முன்பிருந்தே அவர் எதை கட்டளையிட்டாரோ அதைச் செய்திருக்கிறார். 
\q1 அவர் அழித்தார், அவரிடம் இரக்கம் இல்லை. 
\q2 உனக்கு ஏற்பட்டவற்றுக்காக அவர் உனது பகைவர்களை மகிழ்ச்சிப்படுத்தினார். 
\q2 அவர் உனது பகைவர்களைப் பலப்படுத்தினார். 
\b
\q1
\v 18 கர்த்தரிடம் உனது இதயத்தை ஊற்றி கதறு! 
\q2 சீயோன் மகளின் சுவரே, ஒரு நதியைப்போன்று கண்ணீர்விடு! 
\q2 இரவும் பகலும் உன் கண்ணீரை வடியவிடு! நிறுத்தாதே! 
\q1 உனது கண்ணின் கறுப்பு விழி 
\q2 சும்மா இருக்கும்படிச் செய்யாதே! 
\b
\q1
\v 19 எழுந்திரு! இரவில் கதறு! இரவின் முதற் சாமத்தில் கதறு! 
\q2 உனது இதயத்தைத் தண்ணீரைப்போன்று ஊற்று! 
\q2 கர்த்தருக்கு முன்னால் உன் இதயத்தை ஊற்று! 
\q1 கர்த்தரிடம் ஜெபம் செய்வதற்கு உன் கைகளை மேலே தூக்கு. 
\q2 உன் குழந்தைகளை வாழவிடும்படி அவரிடம் கேள். 
\q2 பசியினால் மயங்கிக்கொண்டிருந்த உனது பிள்ளைகள் வாழும்படி நீ அவரிடம் கேள். 
\q2 நகரத்தின் எல்லா தெருக்களிலும் அவர்கள் பசியால் மயங்கிக்கொண்டிருக்கிறார்கள். 
\b
\q1
\v 20 கர்த்தாவே, என்னைப் பாரும்! 
\q2 இந்த வழியில் யாரை நீர் நடத்தியிருக்கிறீர் என்று பாரும்! 
\q1 என்னை இக்கேள்வியைக் கேட்கவிடும்; பெண்கள் தாம் பெற்ற பிள்ளைகளையே தின்ன வேண்டுமா? 
\q2 பெண்கள் தாம் கவனித்துக் கொள்ளவேண்டிய பிள்ளைகளையே தின்னவேண்டுமா? 
\q2 கர்த்தருடைய ஆலயத்தில் ஆசாரியரும் தீர்க்கதரிசியும் கொல்லப்படவேண்டுமா? 
\q1
\v 21 நகர வீதிகளின் தரைகளில் இளைய ஆண்களும் 
\q2 முதிய ஆண்களும் விழுந்து கிடக்கின்றனர். 
\q1 கர்த்தாவே, நீர் அவர்களை உமது கோபத்தின் நாளில் கொன்றீர்! 
\q2 அவர்களை இரக்கமில்லாமல் கொன்றீர்! 
\b
\q1
\v 22 நீர் எல்லா இடங்களிலிருந்தும் 
\q2 பயங்கரங்களை என்மேல் வரசெய்தீர். 
\q1 பண்டிகை நாட்களுக்கு வரவழைப்பதுபோன்று 
\q2 நீர் பயங்கரங்களை வரவழைத்தீர். 
\q1 கர்த்தருடைய கோபநாளில் எவரும் தப்பவில்லை. 
\q2 நான் வளர்த்து ஆளாக்கியவர்களை என் பகைவன் கொன்றிருக்கிறான். 
\c 3  
\s1 துன்பங்களின் அர்த்தம் 
\q1
\v 1 நான் அதிகமான துன்பங்களைப் பார்த்திருக்கிற மனிதன். 
\q1 கர்த்தர் கம்பால் எங்களை அடித்தார். 
\q2 நான் இது நிகழ்ந்ததைப் பார்த்தேன்! 
\q1
\v 2 கர்த்தர் என்னை வெளிச்சத்தில் அல்ல 
\q2 இருட்டில் வழிநடத்தி கொண்டுவந்தார். 
\q1
\v 3 கர்த்தர் தனது கையை எனக்கு எதிராகத் திருப்பினார். 
\q2 அவர் நாள்முழுதும் இதனை மீண்டும் மீண்டும் செய்தார். 
\q1
\v 4 அவர் எனது சதையையும் தோலையும் முற்றலாக்கினார். 
\q2 அவர் எனது எலும்புகளை உடைத்தார். 
\q1
\v 5 கர்த்தர் எனக்கு எதிராகக் கசப்பையும் வருத்தத்தையும் ஏற்படுத்தினார். 
\q2 அவர் கசப்பையும் வருத்தத்தையும் என்னைச் சுற்றிலும் வரும்படி செய்தார். 
\q1
\v 6 அவர் என்னை இருட்டில் இருக்கும்படிச் செய்தார். 
\q2 நீண்ட காலமாகச் செத்துக் கிடக்கிற சிலரைப் போல என்னை அவர் செய்தார். 
\q1
\v 7 கர்த்தர் என்னை உள்ளே வைத்து பூட்டினார். 
\q1 என்னால் வெளியே வரமுடியவில்லை. 
\q2 அவர் என்மீது கனமான சங்கிலிகளைப் போட்டார். 
\q1
\v 8 நான் கதறினாலும் உதவி கேட்டாலும் 
\q2 கர்த்தர் எனது ஜெபத்தைக் கேட்பதில்லை. 
\q1
\v 9 அவர் எனது பாதையைக் கற்களால் அடைத்துவிட்டார். 
\q2 அவர் எனது பாதையைக் கோணலாக்கினார். 
\q1
\v 10 கர்த்தர் என்னைத் தாக்க வரும் கரடியாய் இருக்கிறார். 
\q2 அவர் மறைவிடத்திலுள்ள சிங்கம் போலவும் இருக்கிறார். 
\q1
\v 11 கர்த்தர் என் பாதையின் மீது முட்களைப் பரப்பினார். 
\q2 அவர் என்னைத் துண்டு துண்டாகக் கிழித்துப்போட்டார். 
\q2 அவர் என்னை பாழாக்கினார். 
\q1
\v 12 அவர் தனது வில்லை தயார் செய்தார். 
\q2 அவரது அம்புகளுக்கு என்னை இலக்காக்கினார். 
\q1
\v 13 அவர் தனது அம்பை என்னுடைய 
\q2 வயிற்றில் எய்தார். 
\q1
\v 14 நான் எனது ஜனங்கள் அனைவருக்கும் ஒரு வேடிக்கையாகிப் போயிருக்கிறேன். 
\q2 நாள் முழுவதும் அவர்கள் என்னைப்பற்றி பாடல் பாடி என்னைக் கேலிச் செய்கிறார்கள். 
\q1
\v 15 கர்த்தர் இந்த விஷத்தை (தண்டனையை) நான் குடிக்கும்படி கொடுத்திருக்கிறார். 
\q2 அவர் என்னை இந்தக் கசப்பான பானத்தால் நிரப்பினார். 
\q1
\v 16 கர்த்தர் பாறை நிலத்தில் என் பற்களைத் தள்ளினார். 
\q2 அவர் என்னைத் தூசியில் தள்ளினார். 
\q1
\v 17 நான் மீண்டும் அமைதி பெறப்போவதில்லை என்று நினைத்தேன். 
\q2 நான் நல்லவற்றைப் பற்றி மறந்துவிட்டேன். 
\q1
\v 18 நான் எனக்குள் “கர்த்தர் எனக்கு உதவி செய்வார் என்ற நம்பிக்கையை 
\q2 நான் இழந்து விட்டேன்” என்றேன். 
\q1
\v 19 கர்த்தாவே, நான் மிகவும் வருத்தமாய் இருக்கிறேன் என்னை நினைத்தருளும். 
\q2 எனக்கு வீடு இல்லை. 
\q2 நீர் எனக்குக் கொடுத்த கசப்பான விஷத்தை (தண்டனையை) நினைத்துப்பாரும். 
\q1
\v 20 நான் எனது எல்லாத் துன்பங்களையும் நினைத்துப் பார்க்கிறேன். 
\q2 நான் மிகவும் துக்கமாய் இருக்கிறேன். 
\q1
\v 21 ஆனால் பிறகு, ஏதோ சிலதைப் பற்றி நினைக்கிறேன். 
\q2 பின்னர் நான் நம்பிக்கை பெறுகிறேன். 
\q2 நான் என்ன நினைக்கிறேன் என்பது இதுதான்: 
\q1
\v 22 கர்த்தருடைய அன்பு மற்றும் கருணைக்கு முடிவில்லை. 
\q2 கர்த்தருடைய இரக்கம் எப்பொழுதும் முடிவதில்லை. 
\q1
\v 23 ஒவ்வொரு காலையிலும் அவர் அதை புதிய வழிகளில் காண்பிக்கிறார்! 
\q2 கர்த்தாவே, உமது உண்மையும், பற்றுதலும் மிகப் பெரியது! 
\q1
\v 24 நான் எனக்குள், “கர்த்தரே எனது தேவனாயிருக்கிறார், 
\q2 ஆகவே நான் அவரை நம்புவேன்” என்கிறேன். 
\b
\q1
\v 25 கர்த்தர் தனக்காகத் காத்திருக்கும் ஜனங்களுக்கு நல்லவராய் இருக்கிறார். 
\q2 கர்த்தர் அவரைத் தேடும் ஜனங்களுக்கு நல்லவராய் இருக்கிறார். 
\q1
\v 26 ஒருவன் தன்னை இரட்சித்துக்கொள்ள 
\q2 கர்த்தருக்காக அமைதியாகக் காத்திருப்பது நல்லது. 
\q1
\v 27 ஒருவன் கர்த்தருடைய நுகத்தை அணிந்துகொள்ளுவது நல்லது. 
\q2 ஒருவன், தன் இளமை காலத்திலிருந்தே அந்த நுகத்தடியைச் சுமப்பது நல்லது. 
\q1
\v 28 கர்த்தர் நுகத்தை அவன் மீது வைக்கும்போது, 
\q2 அந்த மனிதன் தனியாகவும் அமைதியாகவும் இருப்பான். 
\q1
\v 29 அம்மனிதன் கர்த்தருக்கு முன் தன் முகம் தரையில் படும்படி குப்புற விழுந்து வணங்க வேண்டும். 
\q2 அதில் இன்னும் நம்பிக்கை இருக்கலாம். 
\q1
\v 30 அம்மனிதன் தன் ஒரு கன்னத்தில் அடிக்கிறவனுக்கு மறு கன்னத்தைத் திருப்பவேண்டும். 
\q2 அம்மனிதன் ஜனங்கள் தன்னை நிந்திக்கும்படி அனுமதிக்கவேண்டும். 
\q1
\v 31 கர்த்தர் என்றென்றும் ஜனங்களை புறக்கணிக்கமாட்டார் என்பதை 
\q2 அம்மனிதன் நினைவில்கொள்ளவேண்டும். 
\q1
\v 32 கர்த்தர் தண்டிக்கும்போது 
\q2 அவனுக்கும் இரக்கத்தையும் வெளிபடுத்துகிறார். 
\q1 அவரது பேரன்பாலும் கருணையாலும் அன்பாலும் 
\q2 அவனுக்கு இரக்கம் வெளிப்படுகிறது. 
\b
\q1
\v 33 கர்த்தர் ஜனங்களைத் தண்டிக்க விரும்புவதில்லை. 
\q2 அவர் ஜனங்கள் மகிழ்ச்சியற்று இருப்பதை விரும்புவதில்லை. 
\q1
\v 34 கர்த்தர் இவற்றை விரும்புவதில்லை. 
\q2 யாரோ ஒருவன் பூமியிலுள்ள அனைத்து சிறைக் கைதிகளையும் தன் காலுக்கடியில் நசுக்குவதை அவர் விரும்புவதில்லை. 
\q1
\v 35 யாரோ ஒருவன் இன்னொருவனுக்கு அநியாயமானவனாக இருப்பதை அவர் விரும்புவதில்லை. 
\q2 ஆனால் சில ஜனங்கள் உன்னதமான தேவனுக்கு முன்பாக அத்தீயவற்றைச் செய்கிறார்கள். 
\q1
\v 36 கர்த்தர், ஒருவன் இன்னொருவனை ஏமாற்றுவதை விரும்புவதில்லை. 
\q2 கர்த்தர் இத்தகைய எவற்றையுமே விரும்புவதில்லை. 
\q1
\v 37 ஏதாவது நிகழவேண்டும் என்று கர்த்தர் கட்டளையிட்டால் எவராலும் சொல்லவும் முடியாது, 
\q2 நிகழச் செய்யவும் முடியாது. 
\q1
\v 38 உன்னதமான தேவனே 
\q2 நல்லதும் தீயதும் நிகழும்படி கட்டளையிடுகிறார். 
\q1
\v 39 ஒருவனது பாவங்களுக்காகக் கர்த்தர் தண்டிக்கும்போது 
\q2 உயிரோடுள்ள எவனும் புகார் கூற முடியாது. 
\q1
\v 40 நாம் நம்முடைய செயல்களைச் சோதித்து ஆராய்வோம். 
\q2 பிறகு கர்த்தரிடம் திரும்புவோம். 
\b
\q1
\v 41 பரலோகத்தின் தேவனிடம் 
\q2 நமது கைகளோடு இதயத்தையும் ஏறெடுப்போம். 
\q1
\v 42 நாம் அவரிடம், “நாங்கள் பாவம் செய்தோம், பிடிவாதமாயிருந்தோம். 
\q2 இதனால் எங்களை நீர் மன்னிக்காமல் இருந்தீர். 
\q1
\v 43 நீர் கோபத்தால் மூடப்பட்டு 
\q2 எங்களைத் துரத்தினீர். 
\q2 நீர் எங்களை இரக்கமில்லாமல் கொன்றீர்! 
\q1
\v 44 ஜெபம் எதுவும் வந்து சேராதபடி 
\q2 நீர் உம்மை மேகத்தால் மூடிக்கொண்டீர். 
\q1
\v 45 மற்ற நாட்டு ஜனங்களுக்கிடையே எங்களை குப்பையாகவும் 
\q2 அருவருக்கத்தக்கவர்களாகவும் ஆக்கினீர். 
\q1
\v 46 எங்களது பகைவர்கள் எல்லாம் 
\q2 எங்களுடன் கோபத்தோடு பேசுகிறார்கள். 
\q1
\v 47 நாங்கள் பயந்திருக்கிறோம். 
\q2 நாங்கள் குழியில் விழுந்திருக்கிறோம். 
\q1 நாங்கள் மோசமாகப் பாதிக்கப்பட்டிருக்கிறோம். 
\q2 நாங்கள் உடைந்திருக்கிறோம்!” என்கிறேன். 
\q1
\v 48 எனது கண்களில் கண்ணீர் ஓடை பாய்கின்றது! 
\q2 எனது ஜனங்களின் அழிவினால் நான் அழுகிறேன். 
\q1
\v 49 எனது கண்களில் கண்ணீர் நிறுத்தப்படாமல் பாய்ந்துக்கொண்டிருக்கின்றன! 
\q2 நான் அழுதுகொண்டேயிருக்கிறேன்! 
\q1
\v 50 கர்த்தாவே, நீர் என்னைக் கீழே பார்க்கிறவரை, 
\q2 நான் தொடர்ந்து அழுதுகொண்டிருப்பேன்! 
\q1 நீர் பரலோகத்திலிருந்து பார்க்கிறவரை 
\q2 நான் தொடர்ந்து அழுதுகொண்டிருப்பேன்! 
\q1
\v 51 எனது நகரத்தில் பெண்களுக்கு என்ன ஏற்பட்டது என்று பார்க்கும்போது 
\q2 என் கண்கள் என்னைத் துக்கமுறச் செய்தன. 
\q1
\v 52 அந்த ஜனங்கள் காரணம் இல்லாமலேயே எனக்குப் பகைவர்கள் ஆனார்கள். 
\q2 ஆனால் அவர்கள் என்னைப் பறவையைப்போன்று வேட்டையாடினார்கள். 
\q1
\v 53 நான் உயிரோடு இருக்கும்போதே என்னைப் பள்ளத்தில் போட்டார்கள். 
\q2 அவர்கள் என்மீது கல்லையும் எறிந்தார்கள். 
\q1
\v 54 என் தலைக்கு மேலே தண்ணீர் வந்தது. 
\q2 “நான் முடிந்து போனேன்” என்று எனக்குள் சொன்னேன். 
\q1
\v 55 கர்த்தாவே, நான் உமது நாமத்தை அழைத்தேன். 
\q2 நான் பள்ளத்திற்குள்ளிருந்து உமது நாமத்தைச் சொல்லி அழைத்தேன். 
\q1
\v 56 நீர் எனது சத்தத்தைக் கேட்டீர். 
\q2 நீர் உமது காதுகளை மூடவில்லை. 
\q2 நீர் என்னை மீட்பதற்கு மறுக்கவில்லை. 
\q1
\v 57 நான் உம்மை அழைத்த நாளன்று நீர் என்னிடம் வந்தீர். 
\q2 “பயப்படாதே” என்று நீர் என்னிடம் சொன்னீர். 
\q1
\v 58 கர்த்தாவே, நீர் என்னைக் காப்பாற்றினீர். 
\q2 நீர் எனது உயிரை மீண்டும் எனக்காக மீட்டுக் கொண்டு வந்தீர். 
\q1
\v 59 கர்த்தாவே, நீர் எனது துன்பங்களைப் பார்த்தீர். 
\q2 இப்பொழுது எனக்காக எனது வழக்கை நியாயந்தீரும். 
\q1
\v 60 எனது பகைவர்கள் எவ்வாறு 
\q2 என்னைக் காயப்படுத்தியிருக்கிறார்கள் என்பதைப் பார்த்திருக்கிறீர். 
\q1 அவர்கள் எனக்கு எதிராகச் செய்த 
\q2 அனைத்து தீயத் திட்டங்களையெல்லாம் நீர் பார்த்திருக்கிறீர். 
\q1
\v 61 கர்த்தாவே, அவர்கள் என்னை நிந்தித்ததைக் கேட்டீர். 
\q2 அவர்கள் எனக்கு எதிராகச் செய்த அனைத்து தீயத் திட்டங்களைப்பற்றி கேள்விப்பட்டீர். 
\q1
\v 62 எல்லா நேரத்திலும் 
\q2 எனது பகைவர்களின் வார்த்தைகளும் எண்ணங்களும் எனக்கு எதிராக இருக்கின்றன. 
\q2
\v 63 கர்த்தாவே, அவர்கள் உட்காரும்போதும், எழுந்திருக்கும் போதும், 
\q2 என்னை எவ்வாறு பரிகாசம் செய்கிறார்கள் என்று பாரும்! 
\q1
\v 64 கர்த்தாவே, அவர்கள் கைகள் செய்ததிற்கு ஏற்ற தண்டனையை அவர்களுக்கு கொடும்! 
\q2 அவர்கள் செய்திருப்பதை அவர்களுக்குத் திருப்பிக்கொடும்! 
\q1
\v 65 அவர்களுக்கு கடினமான இதயத்தைக் கொடும்! 
\q2 பிறகு, அவர்கள் மீது உமது சாபத்தைக் கொடும்! 
\q1
\v 66 அவர்களைக் கோபத்தோடு துரத்தும்! அழியும்! 
\q2 கர்த்தாவே, வானத்தின் கீழே அவர்களை அழித்துவிடும்! 
\c 4  
\s1 எருசலேம் மீதான தாக்குதலின் பயங்கரங்கள் 
\q1
\v 1 தங்கம் எவ்வளவு ஒளி மங்கி இருக்கிறது என்று பார். 
\q2 நல்ல தங்கமானது எப்படி மாறியிருக்கிறது எனப் பார். 
\q1 எல்லா இடங்களிலும் நகைகள் சிதறி கிடக்கின்றன. 
\q2 ஒவ்வொரு தெருமுனையிலும் அவை சிதறி கிடக்கின்றன. 
\q1
\v 2 சீயோனின் ஜனங்கள் மிகுதியான நன்மதிப்புள்ளவர்களாயிருந்தார்கள். 
\q2 அவர்கள் தங்கத்தின் எடைக்குச் சமமான எடையுள்ளவர்களாக இருந்தனர். 
\q1 ஆனால் இப்பொழுது பகைவர்கள் அந்த ஜனங்களை பழைய மண் பாத்திரங்களைப்போன்று கருதுகின்றனர். 
\q2 பகைவர்கள், குயவனால் செய்யப்பட்ட மண் பாத்திரங்களைப்போன்று இவர்களைக் கருதுகிறார்கள். 
\q1
\v 3 காட்டுநாய்கூடத் தன் குட்டிகளுக்கு உணவூட்டுகின்றன. 
\q2 ஓநாய் கூடத் தன் குட்டிகள் மார்பில் பால் குடிக்கும்படிவிடும். 
\q1 ஆனால் எனது ஜனங்களின் குமாரத்தியோ கொடூரமானவள். 
\q2 அவள் வனாந்தரத்தில் வாழும் நெருப்புக் கோழியைப் போன்றவள். 
\q1
\v 4 சிறு குழந்தைகளின் நாக்கானது, 
\q2 தாகத்தால் வாயின்மேல் அன்னத்தோடு ஒட்டிக் கொள்கிறது. 
\q1 சிறு குழந்தைகள் அப்பம் கேட்கிறார்கள். 
\q2 ஆனால் அவர்களுக்கு எவரும் அப்பம் கொடுக்கவில்லை. 
\q1
\v 5 ஒரு காலத்தில், செல்வமான உணவை உண்ட ஜனங்கள் இப்போது, 
\q2 வீதிகளில் மரித்துக் கிடக்கின்றனர். 
\q1 மென்மையான சிவப்பு ஆடைகளை அணிந்த ஜனங்கள் 
\q2 இப்போது குப்பைமேடுகளை பொறுக்குகிறார்கள். 
\q1
\v 6 எனது ஜனங்களின் மகள்\f + \fr 4:6  \fk ஜனங்களின் மகள் \ft எருசலேம் ஜனங்கள்.\f* 
\q2 செய்த பாவம் மிகப்பெரியது. 
\q1 அவளின் பாவம் சோதோமும் கொமோராவும்\f + \fr 4:6  \fk சோதோம் மற்றும் கொமொரா \ft இரு நகரங்கள் தம் பாவத்தால் தேவனால் அழிக்கப்பட்டது.\f* 
\q2 செய்த பாவத்தை விடப் பெரியது. 
\q1 சோதோமும் கொமோராவும் திடீரென அழிக்கப்பட்டது. 
\q2 எந்த மனிதனின் கையும் அழிவுக்கு காரணமாயிருக்க முடியவில்லை. 
\q1
\v 7 யூதாவிலுள்ள சில புருஷர்கள் 
\q2 விசேஷ முறையில் தேவனுக்கு அர்ப்பணிக்கப்பட்டனர். 
\q1 அம்மனிதர் மிகவும் பரிசுத்தமானவர்கள். 
\q2 அவர்கள் பனியைவிட வெள்ளையானவர்கள். 
\q2 அவர்கள் பாலைவிட வெண்மையானவர்கள். 
\q1 அவர்களின் உடல்கள் பவளத்தைப்போன்று சிவந்தவை. 
\q2 அவர்களின் தாடிகள் இந்திர நீலக் கற்களாயிருந்தன. 
\q1
\v 8 ஆனால் இப்பொழுது, அவர்களின் முகங்கள் கரியைவிட கருத்துப்போயின. 
\q2 வீதியில் எவராலும் அவர்களை அடையாளம் காணமுடியவில்லை. 
\q1 அவர்களின் தோல் எலும்புகளோடு ஒட்டிக் கொண்டது. 
\q2 அவர்களின் தோல் மரத்தைப் போலுள்ளது. 
\q1
\v 9 வாளால் கொல்லப்பட்ட ஜனங்கள் பஞ்சத்தால் கொல்லப்பட்ட ஜனங்களைவிடச் சிறந்தவர்கள். 
\q2 பட்டினியாக இருந்த ஜனங்கள் மிக துக்கமாக இருந்தார்கள். 
\q1 அவர்கள் பாதிக்கப்பட்டார்கள். 
\q2 அவர்கள் வயலிலிருந்து எந்த உணவையும் பெறாததால் மரித்தனர். 
\q1
\v 10 அப்பொழுது, மிக மெல்லிய இயல்புடைய பெண்களும்கூடத் 
\q2 தம் சொந்த குழந்தைகளைச் சமைத்தனர். 
\q1 அக்குழந்தைகள் தம் தாய்மார்களின் உணவாயிற்று. 
\q2 என் ஜனங்கள் எல்லாம் அழிக்கப்பட்டபோது இது நிகழ்ந்தது. 
\q1
\v 11 கர்த்தர் தனது கோபம் அனைத்தையும் பயன்படுத்தினார். 
\q2 அவர் தனது கோபம் முழுவதையும் கொட்டித் தீர்த்தார். 
\q1 அவர் சீயோனில் ஒரு நெருப்பை உண்டாக்கினார். 
\q2 அந்த நெருப்பு சீயோனை அதன் அஸ்திபாரம்வரைக்கும் எரித்துபோட்டது. 
\q1
\v 12 பூமியிலுள்ள அரசர்கள் என்ன நிகழ்ந்தது 
\q2 என்பதைப்பற்றி நம்ப முடியவில்லை. 
\q1 உலகில் உள்ள ஜனங்களால் என்ன நடந்தது என்பதை 
\q2 நம்ப முடியவில்லை. 
\q1 பகைவர்களால் எருசலேமின் நகர வாசல்கள் மூலமாக 
\q2 நுழைய முடியும் என்பதை அவர்களால் 
\q2 நம்ப முடியவில்லை. 
\q1
\v 13 எருசலேமில் உள்ள தீர்க்கதரிசிகள் செய்த 
\q2 பாவத்தால் இது நிகழ்ந்தது. 
\q1 எருசலேமில் உள்ள ஆசாரியர்கள் செய்த 
\q2 தீயச்செயல்களால் இது நிகழ்ந்தது. 
\q1 எருசலேம் நகரில் அந்த ஜனங்கள் இரத்தம் வடித்துக்கொண்டிருந்தார்கள். 
\q2 நல்ல ஜனங்களின் இரத்தத்தை அவர்கள் சிந்திக்கொண்டிருந்தார்கள். 
\q1
\v 14 தீர்க்கதரிசிகளும் ஆசாரியர்களும் வீதிகளில் 
\q2 குருட்டு மனிதர்களைப்போன்று நடந்து திரிந்துகொண்டிருந்தார்கள். 
\q1 அவர்கள் இரத்தத்தினால் அழுக்காயிருந்தார்கள். 
\q2 அவர்களது அழுக்கால் எவரும் அவர்களுடைய ஆடையை தொடமுடியாதபடி இருந்தனர். 
\q1
\v 15 “வெளியே போ! வெளியே போ! 
\q2 எங்களைத் தொடவேண்டாம்” என்று ஜனங்கள் சத்தமிட்டனர். 
\q1 அந்த ஜனங்கள் சுற்றி அலைந்தனர். 
\q1 அவர்களுக்கு வீடு இல்லை. 
\q2 மற்ற நாடுகளிலுள்ள ஜனங்கள், “அவர்கள் எங்களோடு வாழ்வதை நாங்கள் விரும்பவில்லை” என்றனர். 
\q1
\v 16 கர்த்தர் தாமே அந்த ஜனங்களை அழித்தார். 
\q2 அதற்குப் பிறகு அவர்களை அவர் பாதுகாக்கவில்லை. 
\q1 அவர் ஆசாரியர்களை மதிக்கவில்லை. 
\q2 யூதாவிலுள்ள மூப்பர்களுடன் அவர் சிநேகம் வைக்கவில்லை. 
\q1
\v 17 நாங்கள் உதவிக்காகக் காத்திருந்து எங்கள் கண்கள் களைத்துப் பழுதாயிற்று. 
\q2 ஆனால் எந்த உதவியும் வரவில்லை. 
\q1 எங்களைக் காப்பாற்றப் போகிற ஒரு தேசத்திற்காக நாங்கள் காத்திருந்தோம். 
\q2 நாங்கள் பார்வை கோபுரத்திலிருந்து பார்த்துக்கொண்டிருந்தோம். 
\q2 ஆனால் எந்தத் தேசமும் எங்களுக்கு உதவ வரவில்லை. 
\q1
\v 18 எங்கள் பகைவர்கள் எப்பொழுதும் எங்களை வேட்டையாடினார்கள். 
\q2 எங்களால் வீதிகளுக்குக் கூடப் போகமுடியவில்லை. 
\q1 எங்கள் முடிவு அருகில் நெருங்கி வந்தது. எங்கள் காலம் போய்விட்டது. 
\q2 எங்கள் முடிவு வந்தது! 
\q1
\v 19 எங்களைத் துரத்துகிற மனிதர்கள் வானத்தில் பறக்கும் கழுகுகளைவிட விரைவாக இருந்தனர். 
\q2 அம்மனிதர்கள் எங்களை மலைகளுக்குத் துரத்தினார்கள். 
\q1 எங்களைப் பிடிப்பதற்காக 
\q2 அவர்கள் வனாந்தரத்தில் மறைந்திருந்தனர். 
\q1
\v 20 அரசன் எங்களுக்கு மிக முக்கியமானவனாக இருந்தான். 
\q1 எங்கள் நாசியின் சுவாசத்தைப் போல் இருந்தான். 
\q2 ஆனால் அரசன் அவர்களால் வலைக்குட்படுத்தப்பட்டிருந்தான். 
\q1 இந்த அரசன் கர்த்தராலேயே தேர்ந்தெடுக்கப்பட்டிருந்தான். 
\q2 அரசனைப் பற்றி நாம், “நாங்கள் அவனது நிழலில் வாழ்வோம். 
\q2 அவன் எங்களை பிற தேசங்களிடமிருந்து காப்பாற்றுகிறான்” என்று சொல்லியிருந்தோம். 
\q1
\v 21 ஏதோம் ஜனங்களே, மகிழ்ச்சியாய் இருங்கள். 
\q2 ஊத்ஸ் நாட்டில் வாழும் ஜனங்களே, மகிழ்ச்சியாய் இருங்கள். 
\q1 ஆனால் நினைத்துக்கொள், கர்த்தருடைய கோபமாகிய கிண்ணம் உங்களைச் சுற்றிலும் கூட வரும். 
\q1 நீ கிண்ணத்திலிருந்து (தண்டனை) குடிக்கும் போது நீ குடிகாரனாவாய். 
\q2 உன்னை நீயே நிர்வாணமாக்கிக்கொள்வாய். 
\q1
\v 22 சீயோனே, உனது தண்டனை முடிந்தது. 
\q2 நீ மீண்டும் சிறைகைதியாகமாட்டாய். 
\q1 ஆனால் ஏதோம் ஜனங்களே கர்த்தர் உனது பாவங்களைத் தண்டிப்பார். 
\q2 அவர் உனது பாவங்களை வெளிப்படுத்துவார். 
\c 5  
\s1 கர்த்தருக்கு ஒரு ஜெபம் 
\q1
\v 1 கர்த்தாவே, எங்களுக்கு என்ன நடந்தது என்று எண்ணிப்பாரும். 
\q2 எங்களது அவமானத்தை நோக்கிப்பாரும்! 
\q1
\v 2 எங்கள் நாடு அந்நியர்களுக்கு உரியதான சொத்தாக மாறிற்று. 
\q2 எங்கள் வீடுகள் அயல் நாட்டுக்காரர்களுக்குக் கொடுக்கப்பட்டிருக்கிறது. 
\q1
\v 3 நாங்கள் அநாதைகளாயிருக்கிறோம். 
\q2 எங்களுக்குத் தந்தை இல்லை. 
\q2 எங்கள் தாய்மார்கள் விதவைகளைப்போன்று ஆனார்கள். 
\q1
\v 4 நாங்கள் குடிக்கிற தண்ணீரையும் விலைக்கு வாங்க வேண்டியதிருக்கிறது. 
\q2 நாங்கள் பயன்படுத்துகிற விறகுக்கும் விலை கொடுக்க வேண்டியதிருக்கிறது. 
\q1
\v 5 எங்கள் கழுத்துகளில் நுகத்தைப் பூட்டிக்கொள்ள வற்புறுத்தப்படுகிறோம். 
\q2 நாங்கள் களைத்துப்போகிறோம். எங்களுக்கு ஓய்வில்லை. 
\q1
\v 6 நாங்கள் எகிப்தோடு ஒரு ஒப்பந்தம் செய்திருக்கிறோம். 
\q2 நாங்கள் போதுமான அப்பங்களைப் பெற அசீரியாவோடு ஒப்பந்தம் செய்திருக்கிறோம். 
\q1
\v 7 எங்கள் முற்பிதாக்கள் உமக்கு எதிராகப் பாவம் செய்தனர். 
\q1 இப்போது அவர்கள் மரித்துப்போனார்கள். 
\q2 இப்பொழுது நாங்கள் அவர்கள் செய்த பாவத்துக்காகத் துன்பப்படுகிறோம். 
\q1
\v 8 அடிமைகள் எங்களது ஆள்வோர்களாக ஆகியிருக்கின்றனர். 
\q2 அவர்களிடமிருந்து எவராலும் எங்களைக் காப்பாற்ற முடியவில்லை. 
\q1
\v 9 நாங்கள் உணவைப்பெற வாழ்க்கையில் அபாயத்தை எதிர்கொள்கிறோம். 
\q2 வனாந்திரத்தில் மனிதர்கள் வாள்களோடு நின்றுக்கொண்டிருக்கின்றனர். 
\q1
\v 10 எங்கள் தோல் வறுக்கும் சட்டியைப்போன்று சூடாக உள்ளது. 
\q2 எங்களுக்கு பசியினால் அதிகமாய் காய்ச்சல் உள்ளது. 
\q1
\v 11 பகைவர்கள் சீயோன் பெண்களை கற்பழித்தனர். 
\q2 யூதாவின் நகரங்களில் அவர்கள் பெண்களை கற்பழித்தனர். 
\q1
\v 12 பகைவர்கள் எங்கள் இளவரசர்களை தூக்கிலிட்டனர். 
\q2 எங்கள் மூப்பர்களை அவர்கள் கௌரவிக்கவில்லை. 
\q1
\v 13 பகைவர்கள் எங்கள் இளைஞர்களை 
\q2 எந்திர ஆலைகளில் தானியத்தை அரைக்கும்படிச் செய்தனர். 
\q1 எங்கள் இளைஞர்கள் மரத்தடிகளின் சுமையால் 
\q2 கீழே இடறி விழுந்தார்கள். 
\q1
\v 14 மூப்பர்கள் இனி நகரவாசல்களில் உட்காருவதில்லை. 
\q2 இளைஞர்கள் இனி இசை எழுப்புவதில்லை. 
\q1
\v 15 எங்கள் இதயத்தில் இனி மகிழ்ச்சியே இல்லை. 
\q2 எங்கள் நடனம் மரித்தவர்களுக்கான ஒப்பாரியாக மாறிவிட்டது. 
\q1
\v 16 எங்கள் தலையிலிருந்து கிரீடம் கீழே விழுந்துவிட்டது. 
\q2 எங்களுக்கு எங்கள் பாவங்களால் நிலைமை மோசமாகிக்கொண்டிருக்கிறது. 
\q1
\v 17 இவற்றால் எங்கள் இதயம் நோயுற்றிருக்கிறது. 
\q2 எங்கள் கண்களால் தெளிவாகப் பார்க்கமுடியவில்லை. 
\q1
\v 18 சீயோன் மலை வெறு நிலமாகிவிட்டது. 
\q2 சீயோன் மலையைச் சுற்றி நரிகள் ஓடித் திரிகின்றன. 
\q1
\v 19 ஆனால் கர்த்தாவே, நீர் என்றென்றும் ஆளுகிறீர், 
\q2 உமது இராஜ சிங்காசனம் என்றென்றும் நிலைத்து நிற்கும். 
\q1
\v 20 கர்த்தாவே, நீர் என்றென்றைக்கும் எங்களை மறந்துவிட்டது போன்று இருக்கின்றீர். 
\q2 எங்களை நெடுங்காலமாக தனியே விட்டுவிட்டதுபோன்று இருக்கின்றீர். 
\q1
\v 21 கர்த்தாவே, உம்மிடம் மீண்டும் எங்களைக் கொண்டுவாரும். 
\q2 நாங்கள் மகிழ்ச்சியோடு உம்மிடம் திரும்பி வருவோம். 
\q2 எங்கள் வாழ்க்கையை முன்பு இருந்ததுபோன்று ஆக்கும். 
\q1
\v 22 நீர் எங்கள் பேரில் கடுங்கோபமாக இருந்தீரே. 
\q2 எங்களை நீர் முழுமையாக நிராகரித்துவிட்டீரா? 